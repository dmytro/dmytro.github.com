---
language: ukrainian
layout: post
title: Краяни - коротка суб'єктивна біографія
# series:
# github_project:
# gh_pages:
#
# include_toc: false
#
# Make TOC floating or plain: left or right
# float_toc: right
#
# What headers to include in TOC: not they must be double and single quoted
# toc_headers: "'h1,h2,h3'"
tags:
  - history
  - Ukrainian
  - Japan
  - culture
published: false
summary: |
  Короткі нотатки про те, що я ще пам'ятаю з історії створення і розвитку Краян
description: |
  Краяни починалися спочатку як персональна веб-сторінка, потім як поштова розсилка, а вже потім у Facebook-еру, як ФБ група. Трохи історії про те, як це відбувалося.

---

<em>"Краяни" - поштова розсилка, веб-сторінка (портал), Facebook сторінка, і загалом - (віртуальна) громада українців у Японії. </em>

<em>{{ page.summary }}. {{ page.description }}.</em>

# Було до того або перші кроки

Все починалося на початку-середині 90х, коли ми (дружина Наталя і я) вирішили заснувати власну сторінку в *неті. Це сталося приблизно після першої конференції (чи зустрічі, засідання) україністів Японії. Організація україністів Японії була заснована в Токійському університеті професором Накаї і від першого її засідання ми приймали в ній участь. Правду кажучи, приймали участь ще і до заснування, бо обговорювали з професором створення спілки і думали про її заснування.

Перша наша сторінка (на сторінках дозволених провайдером Asahi Net сторінка мала адресу http://asahi-net.or.jp/kov) містила просто "чорний-текст-на-білому-фоні" інформацію про збори україністів і кілька віршів наших улюблених поетів. Вже зараз не можу згадати черговість публікацій, але на цій сторінці з'явилися вірші Павла Тичини (з ранніх), Леоніда Кисельова і першої книжки "Бу-Ба-Бу" (Андрухович,,Ірванець). Пізніше, коли до нас приєдналися Вітя і Ема Павленки, дякуючи їм ми опублікували також вірші Тарнавського.

О! Іще: на цій нашій першій сторінці також була казка про Сірка (... ссилка)

Це все відбувалося приблизно в 95-му 96-му роках. Точніше згадати вже зараз неможливо, архіви не збереглися. Дати я можу відтворити тільки по пам'яті про те, де я на той час працював і що саме робив. Наприклад, Сірко був зроблений раніше Тичини (приблизно 98й рік), а в оформленні Тичини я вже використовав мої "advanced" (як на мене і як на той час) знання HTML. В створенні Сірка я використовував сканер Токійського Університету, де я на той чай працював (до 96-го).

Ну і ще одне: ця сторінка була *першою* українською сторінкою в японському інтернеті.

На той час це не були «Краяни», це була просто одна сторінка в інтернеті, яка звалася «Львів-Київ-Токіо East Meets West» із підзаголовком «Українці всіх країн: кохайтеся!» Паралельно з нею існувала інша чудова сторінка наших друзів Павленків «Сторіка зі Сходу». 

Ось це, здається і все з приводу української присутності в японському інтернеті на той час.

# Далі було

На той час практично не існувало технологій (за доступними для нас цінами) щоб зробити сторінку більш-менш інтерактивною (форуми, тощо). Працювало в режимі - "я відредарував, за-ftp'в, люди дивляться".

Десь до початку 2000-го року визріла ідея заснувати поштову розсилку, яка б дозволила спілкування. Спочатку (дуже недовго) ця розсилка існувала як платний сервіс на тому-ж таки AsahiNet (ми платили за нього якісь там копійки), а потім дякуючи пораді Павла (...) перенесли її на сторінку щойно заснованої тоді компанію eGroops. Пізніше цю компанію eGroups викупив Yahoo, і з того часу розсилка існує під назвою "Kraiany" на YahooGroups.com

Це, власне, і можна вважати початком Краян, як таких.

Відбулося це приблизно в таких часових мірках:

- перший пост в поштову розсилку, який мені вдалося відшукати в своїх архівах стався 5 березня 2000 року. Це я для себе вважаю днем народження Краян.

	Пізніше, коли вже стали доступними деякі CMS (Content Management Systems) технолоґії, я став трохи гратися з деякими з них (TikiWiki) і у сторінки Краян, з'явилися інтерактивні можливості - форуми, сторінки користувачів, фотоальбом, статті користувачів, тощо.

	Це дало невеликий поштовх у активності, але дивлячись на сторінку Краян сьогодні, навряд чи можна це називати карколомним успіхом.

## Кількість підписників

Кількість людей підписаних на поштову розсилку є індикатором того, скільки насправді українців приймали участь, але досить приблизно. Приблизно біля 50-60 чоловік мали рахунки на Yahoo Groups Краянах. Виключивши звідси людей з двома чи навіть трьома адресами - приблизною кількістю учасників Краян можна вважати біля 40-50 чоловік.

Як зростала чи спадала кількість підписників по роках важко. Але ця кількість коливається до цього часу навколо тих же 50-60 чоловік.

# Помаранчева революція

Ренесанс Краян співпав з (чи, скоріше, був викликаний) подіями Помаранчевої Революції в Україні 2004 року.

Ренесанс не виразився в припливі нових людей ні до поштової розсилки, ні до дописувачів на веб-сторінці. Хіба що в межах статистичної похибки.

Але саме тоді, насправді, почали діяти форуми на Краянах, відбувалися дискусії, обговорювалися плани, тощо.

Варто згадати, що під час Революції сервер Краян слугував дзеркалом популярних веб-ресурсів України, які або блокувалися владою, або були перевантажені через велику кількість звертань до них (це було ще до Фейсбук і до Ютуб, нагадаю).

Краяни тоді віддзеркалювали ресурси [Майдану](http://maidanua.org), [Української Правди](http://pravda.org.ua), Веселих Яєць (не пам'ятаю, чи Дурдом з'вився раніше, чи вже пізніше). Ще досі в архіві Краян лежать багато серій [Веселих Яєць](...), деякі передруковки з Майдану, цікаві статті з інших сторінок та деякі власні дописи.

## Краяни в революції

Що ми - українці за тисячі кілометрів від України - могли зробити тої години?

Запитання риторичне, яке передбачає відповідь "а нічого", і в той же час, дякуючи згуртованості людей, як би там не було, Краяни мали вплив також на перебіг подій в Києві.

### Підрахунок голосів

В день голосування другого туру кілька чоловік з Краян підійшли і просто сфотографували підраховані бюлетені. Ніби небагато, але ось як це обернулося пізніше.

Оскільки Японія йде чи не найпершою по часу, звісно, до наших результатів були прикуті погляди. Не тільки наші, але і з протилежного "біло-блакитного" боку. В другому турі тоді переміг Ющенко, а Янукович потерпів серйозну поразку. Це, до речі, завжди відбувалося з закордонним округом (аж доти, поки влада України давала можливість закордонному округу голосувати). Прогресивні сили завжди перемагали тут.

Зараз вже не пам'ятаю точні цифри, але Ющенко здається набрав 85% чи 86%, Янукович, відповідно, те, що залишалося, мінус відсутніх. Такий собі ресурс [zadonbass.org](http://zadonbass.org) вже за годину-пару після оголошення локальних результатів надрукував їх з точністю до другої цифри після коми, але "випадково" помінявши місцями Януковича і Ющенка. За версією "За Донбасс.Орг" з переможним заголовком стверджувалося, що в Японії Янукович набрав 86%.

Простий лист електронною поштою з фото бюлетенів в редакцію «За Донбас» і одночасно сайту Майдан дуже швидко зупинили істерію, і тема перемоги Януковича більше не з'являлася.

### Лист до прем'єра

Писали ми тоді і листа до Прем'єра Японії. Наскільки той лист вплинув на перебіг подій в Україні і на відношення японської влади до тих подій невідомо. Але факт є фактом: при всій розпорошеності Краян по Японії, і при всій малочисельності нам тоді вдалося зібрати 52 підписи під листом.

На жаль, ми спробували домовитися з Послом України, аби листа передати офіційними шляхами до Кабінету японського прем'єра, але, знаючи навички української влади, можна здогадатися, що нам ввічливо відмовили і цього не сталося. Тож листа було відправлено звичайною замовною поштою.

## Після революції

Власне нічого особливого не відбувалося, аж до цієї вже сучасної революції.
