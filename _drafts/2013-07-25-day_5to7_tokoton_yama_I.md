---
language: ukrainian
layout: post
title: "Три дні в Токотон-яма; розслабон. (I)"
series: Літо на півночі Японії
# series: 
# github_project: 
# gh_pages:
#
# include_toc: false
#
# Make TOC floating or plain: left or right
# float_toc: right
#
# What headers to include in TOC: not they must be double and single quoted
# toc_headers: "'h1,h2,h3'"
tags:
  - Japan
  - Ukrainian
  - travel
  - history
  - blog
  - culture
published: false
summary: |
  Вукланічні прояви: гейзери, грязеві вуклани, сірчані річки та озера.
description: |
  Так сталося, що якщо перший тиждень поїздки був в основному присвячений історичним та релігійним святиням (на цей раз — буддистським), то друга частина подорожі в основному складалася з відвідин і споглядання різних геологічних казусів і чудернацькостей. 
---
Дні з п'ятого по сьомий — розслабон. Авто кемпінґ Токотон яма.

Префектура Акіта, Юзава.

<em>
Не вдалося за поїздку притримуватися графіка „публікацій“. Починалося гарно — вчора побачив, сьогодні записав. Але вже з перших днів схема дала збій і вражень виявилося більше, ніж я можу надрукувати за один раз і за день. Тож це вже пишеться вдома, по закінченні поїздки,  коли вже весь результат і все побачене вже відоме. 

Так сталося, що якщо перший тиждень поїздки був в основному присвячений історичним та релігійним святиням (на цей раз — буддистським), то друга частина подорожі в основному складалася з відвідин і споглядання різних геологічних казусів і чудернацькостей. 

Всілякі вукланічні прояви: гейзери, грязеві вуклани, сірчані річки та озера. Природні дива –  карстові печери і кришталево чисті джерела та підземні ріки, високогірні плато та болота.

</em>

# Сукава онсен

Спускаємося з гір, і зовсім трохи після перевалу на дорозі трапляється велика автостоянка з їдальнями, інформаційним центром. Це &mdash; Сукава-онсен (須川温泉). Тут же поруч — рьокани і міншьоку. Зупиняємося на невеличку передишку. 

Пейзаж являє собою типову картину сірчаної долини в Японії. Річечка — з паруючою водою, деінде — шінто-храмчики, від річки в різних напрямках і в різних стадіях закинутості чи почищеності відходять пластикові труби, по яких до готелів, рьоканів подається вода від гарячої ріки.  В повітрі — типовий запах варених яєць, або сірководню, як кому більше до вподоби, а по дну ріки — накипи білої піни — сірчаної солі.

Поки туман розвіявся, робимо невелику вилазку по ближчих горах навколо онсену. Починаючи від річечки вгору ведуть викладені, впорядковані каменями пішохідні доріжки.

## Вулканічна сауна

Тут, на цій горі, трапилося кілька будиночків, призначення яких я спочатку не зовсім зрозумів. Спочатку мене попалися на очі залишки невеличкої хатки, тільки сам фундамент. Але фундамент не зовсім звичний. Невеличнкий будиночок десь метрів три на п'ять, всередині розділений на кілька секцій. Перша моя ідея була, що це — залишки якогось туалету, тож ця штука не надто збурила мою цікавість.  Дірка в підлозі посередині кожної секції тільки додала мені впевненості в справедливості мого припущення. Мене не смутило те, що дірка, як для туалету, трохи замаленька. 
(_________)

Тільки коли я натрапив і заглянув всередину другого такого будиночку, мені стало зрозуміло, про що мова. 

Як виявилося, кожна така хатка — це „вулканічна“ сауна. Будиночок будується над місцем, де з землі виходять струмені пари. В кожній секції — невелика дірка (закрита цеглиною в неробочому стані). В працюючому будиночку секції були також відділені одна від одної клейончатими шторами. 

(_______)

Тобто, заходиш в таку секцію. Прибираєш цеглину (попробував сам, підняв одну — звідти почало валити гаряче повітря в суміші з парою) — попарився, кладеш її на місце. Технологія — на рівні найсучасніших технологій персональної гігієни. Головне, що працює безвідмовно. Аж до тих пір, поки з дірки не перестане валити. Той закинутий фундамент був колись побудований на джерелі пари, а зараз її там немає. 

----------

# Авто кемпінґ Токотон-яма

Трохи спустившися з гір, знайшли собі місце для ночівлі, а заодно і для кількох наступних ночівель. По дорозі прогавили кілька інших авто-стоянок &mdash; чи не було вказівника, чи ми його проскочили, але про це не жалкуємо. 

(_______)

Токотон-яма автокемпінг заслуговує на окремий опис, може комусь іще знагодиться. 

Знаходиться він на лижному курорті, поміж підйомниками і розчищеними від дерев схилами. Сама авто-стоянка розташована поміж дерев, в сосновому лісі, але частина також знаходиться в сонячному прозорому березняку. 

Умови в цьому „кямпу-джьо“ чудові, і саме головне — за більш, ніж доступну вартість. Можна або зупинятися у власних наметах, або арендувати великий намет, що їх тут є кілька встановлено стаціонарно на спеціальних підвищеннях. Або ж зняти бунґало чи котедж. 

Вартості — всі вартості подаються тут, як вони були на час нашого візиту — з людини 820 єн/день, котеджі — до 13-14ти тисяч єн за ніч, бунгало — трохи дешевші. Також є невеличкі „хатки на курячих ніжках“ — tree-house —, міні-котеджі на високих сваях, обладнані таким чином, що поміж сваями встановлені столи з лавками, і під час дощу ви сидите на вулиці, але під дашком. Ці хатки годяться тільки для того, щоб в них провести ніч, але і вартість всього 6 тисяч на день.

Кемпінг обладнадий всім необхідним: пральні машинки з сушилками — чудова річ після кількох днів мандрівки у машині! Чистюсінькі туалети і смітники. По всій території розкидано дитячі розваги типу гойдалок, мотузяних роликових спусків, драбин і таке інше. 

Але… ! Найголовніше, що просто тут, в цьому самому кемпінгу — нікуди не треба йти — також і свій власний онсен! Відкритий 24 години на день — ну, вважаючи на прибирання, може 23 з половиною години — і абсолютно безкоштовно. Онсен — зі справжньою водою, прямо з гарячого джерела, з усіма потрібними сірчаними запахами, по три ванни — три для чоловіків і три для жінок, — одна під дахом, і дві на схилах гори, в лісі серед дерев — „ротембуро“.

(___ ротембуро ___)

Ми, звичайно ж не планували затримуватися тут надовго. Одна ніч… Не більше… Переночуємо і поїдемо далі… Ну, може ще одна… Це ж так чудово починати і закінчувати день гарячою ванною на природі. Або провести кілька годин в онсені посеред дня, коли йде дощ… Ні, не дощ. Злива. Це коли з неба ллється так, ніби хто проштрикнув поліетиленовий пакет з водою. Це ж так чудово заховатися у окропі, щоб не змокнути під дощем… І — схочу, піду в онсен прямо зараз… 

Тобто, якось воно так сталося, що ми зупинилися тут аж на три дні, при нашому напруженому travel-плані. Ходили в подорожі навколо кемпінгу та трохи далі навкруги. А подивитися тут теж є чого.


(Далі буде)
