---
language: ukrainian
layout: post
title: "День останній: два роки після цунамі"
series: Літо на півночі Японії
# series: 
# github_project: 
# gh_pages:
#
# include_toc: false
#
# Make TOC floating or plain: left or right
# float_toc: right
#
# What headers to include in TOC: not they must be double and single quoted
# toc_headers: "'h1,h2,h3'"
tags:
  - Japan
  - Ukrainian
  - travel
  - history
  - blog

published: true
summary: |
  Дорога додому була без усякого сумніву, пізнавальною, але безрадісною. 
description: |
  Дорога додому була без усякого сумніву, пізнавальною, але безрадісною. Ми вирішили проїхати з півночі до себе додому східним — океанським — узбережжям Японії. Після великого цунамі 2011 вже пройшло більше двох років, в новинах про ці місця якось не дуже згадується. 
  
---
День останній — Додому.

<em>
>> Якщо цілковито відверто,  — то дорога додому була не надто цікавою. Без усякого сумніву, пізнавальною, але нецікавою. Або, якщо сказати точніше — безрадісною. 

>> Річ у тому, що ми вирішили проїхати з півночі до себе додому східним — океанським — узбережжям Японії. Після великого цунамі 2011 вже пройшло більше двох років, в новинах про ці місця якось не дуже згадується. Ранні пост-цунамні новини про чорний намул піднятий із дна моря, вже теж якось ущухли. Де-коли, подеколи з'являлися новини про те чи інше відбудоване… Тож ніби, здавалося, що вдасться під кінець подорожі і трохи на морі побути. 
</em>

# Згадки трьох- і дворічної давнини

## Три роки тому

Мацушіма (松島, сосновий острів, або ж острови) належить до трьох найкрасивіших місць Японії. 

Мацушіма — це сотні або й тисячі маленьких вапнякових острівців, порослих мальовничими покрученими соснами і сосонками, розкиданих на тихоокеанському мілководді. Надзвичайно красиво і мальовниче. 

Ще за якийсь рік до Мацушіми ми відвідували храм на воді у Міяджіма, біля Хірошіми — теж одне місце з трійці найкрасивіших. І були настільки зачаровані красою Міяджіми, що вирішили: „Інші два ми неодмінно маємо побачити!“ 

Тож, так сталося &mdash; за яких пів-року до великого землетрусу і до цунамі ми мандрували цими районами. Восени 2010-го ми їздили онсенами префектури Фукушіма і Мацушімою. Насьогодні багато з онсенів Фукушіми або перестали видавати гарячу воду через землетрус, або ж знаходяться в „чорнобильській зоні“. А Мацушіма „попала під роздачу“ цунамі.  

## Два роки тому

За кілька місяців після нашої подорожі стався землетрус і страшне цунамі. Райони навколо Мацушіми піддалися найстрашнішим ударам. В цих же місцях ми ще були згодом, за кілька місяців після цунамі, коли працювали на розчищенні в Ішіномакі, недалеко від Мацушіми. Враження від тогочасної розрухи — жахливі.

{% gallery tsunami1 %}
tsunami/ishinomaki/DSC03850.jpg:: Ішіномакі два роки тому
tsunami/ishinomaki/DSC03868.jpg
tsunami/ishinomaki/DSC03917.jpg:: Весь берег загороджений від моря такими "валами"
tsunami/ishinomaki/011.jpg:: Табір добровольців
tsunami/ishinomaki/023.jpg
{% endgallery %}

Ішіномакі &mdash; містечко, де ми працювали на розчистці, знаходиться за якусь пару десятків кілометрів від Сендай. Дорога повз Сендай проходить дуже далеко від моря — кілометрів за п'ять і, звичайно ж, самого узбережжя видно не було, але поля навколо Сендай були вкриті перенесеними сюди невідомо звідки будинками і легковушками. Рівень розрухи ми побачили вже біля моря, там де ми розгрібали сміття. 

----

# Сьогодні

В цій подорожі ми виїхали до моря значно північніше від тих місць де бували раніше. На дорожніх показниках запам'яталася цифра 260 з гачком до Сендай. І рухалися вздовж моря в бік Сендай районами цунамі.

Навіть після побаченого тоді, те що постало перед очима цього разу, зовсім неможливо було уявити. Просто не укладався у голові весь масштаб трагедії.

На відміну від тодішніх вражень — більш-менш локалізованих — якийсь десяток кілометрів узбережжя — цього разу перед очима: сотні кілометрів розрухи. Сміття вже розчищене, але і відбудова ще переважно не починалася. 
{% gallery tsunami %}
tsunami/IMG_2672.jpg
tsunami/IMG_2673.jpg:: Трохи вдалині &mdash; залишки бетонного паркану навколо чийогось двора
tsunami/IMG_2674.jpg
tsunami/IMG_2676.jpg
tsunami/IMG_2677.jpg:: Заростаючі травою тротуари 
tsunami/IMG_2680.jpg:: Тут був якийсь convenience store
{% endgallery %}

Всі ці майже три сотні кілометрів — навдивовиж незвичайний для морського узбережжя Японії пейзаж. Зазвичай в таких місцях — нагромадження скупчених один побіля одного готельчиків, рибальських будиночків, ресторанів і магазинчиків оміяґе, автостоянки з пляжниками і серфінгістами. 

Сьогодні перед очами на сотні кілометрів вздовж і на кілометри вшир — тільки порослі бур'янами фундаменти будинків,  залишки кам'яних парканів навколо дворів,  а поміж дворів — порожні асфальтовані дороги і тротуари. З поміж плиток тротуарів вибиває нагору все той же бур'ян.

Та й сама дорога, по якій їдемо — просто по центру величезного пустиря. Хоч навколо нічого немає — і траса могла би йто просто так, стрілою напростець, але вона як була, так і залишилася по-японському крученою. Так, як ішла поміж селами і містечками, так і зараз вихляє на порожньому місці, зупиняючи час від часу нас на зовсім несподіваних світлофорах з тих що вижили.

В деяких місцях — неприродньо чисте узбережжя, пісочок і скелі, без жодних слідів цивілізації. Навіть важко сказати, чи воно завжди так було (але щось не віриться), чи просто після прибраної розрухи, нічого іншого не залишилося. 

{% gallery tsunami %}
tsunami/IMG_2670.jpg:: Нещодавно відкритий пляж біля Міяко. Сьогодні сюди возять на ексурсію на автобусі.
tsunami/IMG_2654.jpg
tsunami/IMG_2668.jpg:: Бажаючих купатися небагато
tsunami/IMG_2671.jpg:: За словами дівчини екскурсовода, вода доходила до коріння пенька.
{% endgallery %}

Загалом, що казати — місцевість не для подорожей. 

З того, що відбудоване і почало так-сяк діяти-функціонувати — в основному державні об'єкти. Заїхали на один позначений на мапі як цікавий тур-об'єкт пляж і ще спробували знайти пообідати на відбудованій „мічі-но-екі“. Оце, мабуть що і все.

{% gallery tsunami %}
tsunami/IMG_2679.jpg:: Нещодавно відбудована „мічі-но-екі“ Міяко. На дверях об'ява про відкриття, 6го липня.
tsunami/IMG_2678.jpg:: Синя смуга на рівні другого поверху &mdash; сюди доходила хвиля.
{% endgallery %}

В кількох відбудованих місцях (як, наприклад, видно на будівлі відбудованої „мічі-но-екі“) наносяться синьою фарбою смуги. Це — рівень, куди доходила вода. На невідбудованих і цього навіть не потрібно — винесені начисто перші поверхи будівель, чи знищені вщент захиснт бар'єри говорять самі про себе. 

{% gallery tsunami %}

tsunami/IMG_2658.jpg:: Бетонна конструкція &mdash; залишок захисного бар'єру проти цунамі
tsunami/IMG_2659.jpg:: Теж залишки захисного бар'єру
tsunami/IMG_2660.jpg
tsunami/IMG_2661.jpg
tsunami/IMG_2662.jpg
tsunami/IMG_2663.jpg:: Це рибальче село було захищено двома рядами бар'єрів. Ліворуч &mdash; дальня від моря частина села. За двома бар'єрами.
tsunami/IMG_2664.jpg:: Праворуч &mdash; територія села між першим і другим бар'єром.
tsunami/IMG_2665.jpg:: Асфальтовані доріжки між дворами.
{% endgallery %}
