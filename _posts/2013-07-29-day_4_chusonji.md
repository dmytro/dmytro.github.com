---
language: ukrainian
layout: post
title: "День четвертий: багато буддистських святинь"
series: Літо на півночі Японії
# series: 
# github_project: 
# gh_pages:
#
# include_toc: false
#
# Make TOC floating or plain: left or right
# float_toc: right
#
# What headers to include in TOC: not they must be double and single quoted
# toc_headers: "'h1,h2,h3'"
tags:
  - Japan
  - Ukrainian
  - travel
  - history
  - culture
published: true
summary: |
  Префектура Міяґі багата на святині історії, багато яких занесені в реєстри світової спадщини Юнеско.
description: |
  День видався багатим на храми і буддистські святилища: Моо тцуджі, Чюсон джі, Таккокуно Івая. 
  
---
Четвертий день подорожі, четвер 25го.

Префектура Івате.

<em>

**[Стоянка А-Ра-Дате — あ。ら。伊達道の駅](http://www.ala-date.com/)**

<table style="float: right; padding: 10px; width:auto;"><tr><td><a href="https://picasaweb.google.com/lh/photo/ahJb1B-iIZ3kaRCuc2Mcx9MTjNZETYmyPJy0liipFm0?feat=embedwebsite"><img src="https://lh5.googleusercontent.com/-D2NAEpp_9rQ/UfBmEXUfxLI/AAAAAAAAD4E/wBYwBuL1DrY/s144/2013-07-24.jpg" height="108" width="144" /></a></td></tr><tr><td style="font-family:arial,sans-serif; font-size:11px; text-align:right">Джерело: <a href="https://picasaweb.google.com/110259190038204227768/JwMMjI?authuser=0&feat=embedwebsite">Мічіно екі - 道の駅</a></td></tr></table>

Звечора прибули на станцію あ。ら。だて, вже поночі. Нічого особливого, але пристойна автостоянка, з вкрапленнями зелені і, як практично всі станції - все чистенько. Недолік те, що в дощ поночі крім, як у власній машині, сховатися нема де. Немає критих павільйонів і інформаційної кімнати, як на інших станціях.

</em>


# Ніхон Кокеші кан

Зранку проїзжаючи по дорозі побачили велику об'яву 日本こけし館 (щось приблизно, як всеяпонський Будинок Кокеші). Кокеші — це виточені з дерев'яного кругляка ляльки, поширені саме в Тохоку. 
<embed type="application/x-shockwave-flash" src="https://static.googleusercontent.com/external_content/picasaweb.googleusercontent.com/slideshow.swf" width="288" height="192" flashvars="host=picasaweb.google.com&hl=uk&feat=flashalbum&RGB=0x000000&feed=https%3A%2F%2Fpicasaweb.google.com%2Fdata%2Ffeed%2Fapi%2Fuser%2F110259190038204227768%2Falbumid%2F5905072767945048801%3Falt%3Drss%26kind%3Dphoto%26hl%3Duk" pluginspage="http://www.macromedia.com/go/getflashplayer"></embed>


Ми сподівалися побачити якийсь більш-менш пристойний музей, можливо почути якусь історію кокеші, щось подібне. Замість цього - не дуже такий вже й великий магазин кокеші. Правда з деяким "музейним нальотом": виставлені інструменти для різьблення по дереву, видно, що проводяться невеликі зайняття, можна самому виточити чи розфарбувати ляльку; різні фото пов'язані з кокеші.

Тут ми довго не затримувалися, трохи спробували розпитати у продавщиці про кокеші і якісь значення цієї ляльки. Або таких інших сенсів кокеші немає, або продавщиця про них не знає…

-------

# Моо тцуджі — もうつじ — 毛越寺

<a href="https://picasaweb.google.com/lh/photo/y5LuFPQBYNuDL3C3S0pKUNMTjNZETYmyPJy0liipFm0?feat=embedwebsite"><img src="https://lh5.googleusercontent.com/-dXl8THz1C6o/UfRWtAaYv8I/AAAAAAAAD-E/qeeiMe5H_mA/s640/IMG_1772.JPG" height="138" width="640" /></a>

Про [Моо-тсу джі](http://www.motsuji.or.jp/) і про те, як читаються ці каньджі ми не мали уяви, поки сюди не попали. Про Чюю-сон джі нам розказала працівниця інформаційого центру на швидкісній дорозі, і ми вже знали, що там має бути щось цікаве, що це „секаї-сан“ (скарбниця Юнеско). 

Потім вже пізніше, в Ямадера побачили плакат з чотирма місцями - Ямадера, Дзуїґан-джі в Матцушіма, Чюсон-джі в Хіраїдзумі і ось ці канджі, теж в Хіраїдзумі. Сфотографували плакат на всяк випадок і поїхали.

Тож попали ми до Моо-тцу-джі, можна сказати випадково. Як, власне і у більшість місць, відвіданих цього разу.  По дорозі просто побачили дорожній вказівник з канджі, які ми вже десь бачили, і до того ж знизу була англійська транскрипція. Як зручно! Завернули.

В Хіраїдзумі ([平泉](http://goo.gl/fFgqFt)) знаходиться два храми, присвячених Джіккаку Даіші Еннін.  Відоміший — Чю-сон джі, другий — це Моо-тцу джі. Про Чюсон джі — трохи далі. 

<a style="float: right; padding: 5px;" href="https://picasaweb.google.com/lh/photo/Rmc7NPYSJ-7wb1G05Lux3tMTjNZETYmyPJy0liipFm0?feat=embedwebsite"><img src="https://lh6.googleusercontent.com/-ohY4L2Zgq0o/UfNUkS9Rt9I/AAAAAAAAD8A/Hs_VkJNQSC0/s400/Screen%2520Shot%25202013-07-27%2520at%25201.52.48%2520PM.png" height="202" width="400" /></a>

Моо тцуджі занесений в скарбницю світової спадщини Юнеско зовсім недавно. І це відчувається відразу на під'їзді до Моо-тцу джі. Новенькі, ще здається з запахом гудрону, як ніби вчора заасфальтовані дороги — з тротуарами! — тільки що викладеними плиткою і як ніби годину тому нанесеною розміткою. Чистенькі, новенькі будиночки навколо з якимось таким нальотом європейськості. Все вказує на те, що ці підходи до світової святині вилизувалися зовсім недавно. Ось-ось.

Сам по собі Моо-тцу джі являє переважно великий парк із залишками фундаментів від колишніх будов храму. Будівлі храму були виконані у японському стилі (на противагу китайському стилю побудови, коли кінці несучих колод, закопувалися в землю), тож фундаменти являють собою просто квадратну сітку із пласких великих каменів. На це каміння встановлювали колоди і на них будувалася будівля.

Загалом, як все це виглядало раніше, можна тільки уявляти, читаючи таблички: про те, що „центральний павільйон — кам'яний фундамент, якого я тільки що бачив — з'єднувався дерев'яним коридором з тим, що стояло ось тут, на цих каменях…“  Якщо самі павільйони, ще мають якийсь зв'язок з реальністю завдяки фундаментам, то коридорчики виходять зовсім віртуальними. Уявити як воно все те було, легше тому, хто, скажімо побував у Кіото і бачив як то виглядає живцем …

Але парк навколо змушує забути про всі ці негаразди. Парк — реальний, сьогоднішній. Без усякої віртуальності. 

Ставок. В ставку — нагромадження каменів великих і маленьких, типу Саду каменів Рьоанджі але на воді. Навколо ставка грубі кедри і сосни. Решту доповнять фото.

<embed type="application/x-shockwave-flash" src="https://static.googleusercontent.com/external_content/picasaweb.googleusercontent.com/slideshow.swf" width="400" height="267" flashvars="host=picasaweb.google.com&captions=1&hl=uk&feat=flashalbum&RGB=0x000000&feed=https%3A%2F%2Fpicasaweb.google.com%2Fdata%2Ffeed%2Fapi%2Fuser%2F110259190038204227768%2Falbumid%2F5905156518676117025%3Falt%3Drss%26kind%3Dphoto%26hl%3Duk" pluginspage="http://www.macromedia.com/go/getflashplayer"></embed>

----------

# Чюсон джі — 中尊寺

Зовсім недалеко — на відстані пішої прогулянки від Моо-тцу джі — знаходиться інша святиня: Чю-сон джі.

<div style="float: right; padding: 5px; width:400px;font-family:arial,sans-serif;font-size:13px;"><div><embed type="application/x-shockwave-flash" src="https://static.googleusercontent.com/external_content/picasaweb.googleusercontent.com/slideshow.swf" width="400" height="267" flashvars="host=picasaweb.google.com&captions=1&hl=uk&feat=flashalbum&RGB=0x000000&feed=https%3A%2F%2Fpicasaweb.google.com%2Fdata%2Ffeed%2Fapi%2Fuser%2F110259190038204227768%2Falbumid%2F5905464636784227185%3Falt%3Drss%26kind%3Dphoto%26hl%3Duk" pluginspage="http://www.macromedia.com/go/getflashplayer"></embed></div><span style="float:left;"><a href="https://picasaweb.google.com/110259190038204227768/xaOxsH?authuser=0&feat=flashalbum" style="color:#3964c2">Переглянути всі</a></span><div style="text-align:right;"><a href="http://picasaweb.google.com/lh/getEmbed?feat=flashalbum" style="color:#3964c2">Отримайте свій власний</a></div></div>


Поміж соснами і кедрами — лісові лілії. Червоним доповнюють картину павільйони і храми. Біле і червоне на зелено-блакитному тлі. Раніше не уявлялося, що кедри і лілії — доволі фотогенічна пара.

Головний павільйон Чусонжі — це сховище головного скарбу: іншого павільйону. Цей інший (менший) весь покритий позолотою Конджікі-доо (金色堂) або „Золотий павільйон“. Золотий павільйон — це одна з двох будівель, що збереглися з часу початкової побудови храму, з дванадцятого сторіччя. Конджікі-до — це мавзолей, де поховані чотири головних лідери самурайського клану Оошю-Фуджівара (奥州藤原氏), який панував тут на той час. Весь Конджікі-до зроблений з дерева і покритий листами золота та перламутровою інкрустацією.

В головному павільйоні фотографувати заборонено, тож читачу залишається або поїхати і подивитися все на свої очі, або ж покладатися на Гугл і шукати фото в мережі. 

Ще одна будівля, яка збереглася з часу побудови храму — це бібліотека (сховище) сутр. Всі інші — новішої побудови. В тому числі зберігається також попередній „головний павільйон“. Сучасна будівля була споруджена в середині двадцятого сторіччя, а та, яка була до цього сховищем для Конджікі-до, сама стала музейним експонатом.



# Таккокуно Івая, Бішямондо.  Храм в скелі

День видався багатим на храми і буддистські святилища. Після Чюсон-джі вирішили, що на сьогодні вже досить, будемо прямувати далі на північ до мети наступного дня і до місця сьогоднішньої ночівлі. Та не тут було. 

<a  style="float: right; padding: 10px;" href="https://picasaweb.google.com/lh/photo/6Jja8VQ0FyH_yVbgahYbVtMTjNZETYmyPJy0liipFm0?feat=embedwebsite"><img src="https://lh4.googleusercontent.com/-p4Ccf3QilK0/Uf0Eier1dBI/AAAAAAAAEYA/YIdbgeGoekA/s144/IMG_1898.jpg" height="108" width="144" /></a>

Їдучи по одній з невеличких, нікому не відомих доріг і не передбачаючи жодних несподіванок, ми … проскочили щось таке, що без жодних вагань розвернули машину і повернулися дивитися, що ж то було?!  Прямо по дорозі — дорога №31 „кендо“ — під скелею — кедровий ліс, і в скелі — червоні стіни, сходи, колони, дахи… 

Це був храм. Ще один. Буддистський. Ще один стародавній із історією понад тисячу років.

<div style="float: left; padding: 10px; width:400px;font-family:arial,sans-serif;font-size:13px;"><div><embed type="application/x-shockwave-flash" src="https://static.googleusercontent.com/external_content/picasaweb.googleusercontent.com/slideshow.swf" width="400" height="267" flashvars="host=picasaweb.google.com&captions=1&hl=uk&feat=flashalbum&RGB=0x000000&feed=https%3A%2F%2Fpicasaweb.google.com%2Fdata%2Ffeed%2Fapi%2Fuser%2F110259190038204227768%2Falbumid%2F5907883182947353281%3Falt%3Drss%26kind%3Dphoto%26hl%3Duk" pluginspage="http://www.macromedia.com/go/getflashplayer"></embed></div><span style="float:left;"><a href="https://picasaweb.google.com/110259190038204227768/pweJhF?authuser=0&feat=flashalbum" style="color:#3964c2">Переглянути всі</a></span><div style="text-align:right;"><a href="http://picasaweb.google.com/lh/getEmbed?feat=flashalbum" style="color:#3964c2">Отримайте свій власний</a></div></div>

[Таккокуно Івая (達谷の窟毘沙門堂) і землі навколо нього](http://goo.gl/ovpgJy) Саканоуе-но-Тамарумано визначив, як релігійну територію, де заборонено вбивати будь-яких тварин чи збирати будь-які рослини. Це було у 20-й рік Енряку — за європейским календарем у 801 році. Історія храму приблизно така:

* у десятому сторіччі у цій місцевості панував військовий клан Акуро Такамаро, сумно відомий знущаннями над людьми цих місць, викраденнями жінок та дітей;
* його логовище знаходилося в печерах Таккоку;
* імператор Камму вирядив війська під проводом Саканоуе-но-Тамураматаро, якому він надав титул „шьоґун, який підкорить варвара“, щоб привести ці райони до порядку;
* Акуро був переможений в 801 році і задля подяки Богові війни Бішямону, був побудований  храм у стилі Кіотівського Кьомізудера;
* в храмі було встановлено 108 статуй Бішямона і храм отримав назву Івая Бішямондо — став храмом для молитв за мир.

За роки свого існування храм горів кілька разів — в 1490-му, в 1615-му, в 1946 роках — кожного разу відбудовуючися. Після останньої пожежі 1946 го року храм був відбудований у 1961-му, і теперішня будівля храму є п'ятою за всю його історію. Деякі будівлі відновлені зовсім недавно - як наприклад, „Золотий Павільйон“ почав відновлюватися у 1987-му і закінчений у 1989-му. Відновлення велося за всіма традиційними технологіями. 

<a style="float: right; padding: 10px;" href="https://picasaweb.google.com/lh/photo/J8UItYl8tFrYsVMbbQR0btMTjNZETYmyPJy0liipFm0?feat=embedwebsite"><img src="https://lh3.googleusercontent.com/-nlYmodEdmdQ/Uf0EuHltWHI/AAAAAAAAEZQ/8P4oU5uGPfg/s144/IMG_1918.jpg" height="144" width="108" /></a>

Головна будівля храму „вбудована“ чи врізана у майже вертикальну скелю висотою у кілька десятків метрів. З одного боку храму у скелі можна помітити (правда, тільки прочитавши путівник) залишки голови великого Будди. Вся статуя Будди була розрушена під час одного з землетрусів (в 1896му році), залишивши тільки голову в скелі. Голова висотою у шість метрів висить у  повітрі на висоті біля шістнадцяти з половиною метрів, як посмішка Чеширського кота. Є легенда, що цього Будду вирізьбив у скелі Мінамото-но-Йошіе, стріляючи з лука в скелю, і використовуючи наконечники стріл замість долота.

