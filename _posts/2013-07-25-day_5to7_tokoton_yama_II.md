---
language: ukrainian
layout: post
title: "Автокемпінг Токотон-яма (II)"
series: Літо на півночі Японії
# series: 
# github_project: 
# gh_pages:
#
# include_toc: false
#
# Make TOC floating or plain: left or right
# float_toc: right
#
# What headers to include in TOC: not they must be double and single quoted
# toc_headers: "'h1,h2,h3'"
tags:
  - Japan
  - Ukrainian
  - travel
published: true
summary: |
  Автокемпінг Токотон-яма в Юзава, префектура Акіта.
description: |
  Автокемпінг Токотон-яма заслуговує на окремий опис. Знаходиться на лижному курорті, поміж підйомниками і розчищеними від дерев схилами
  Ми, звичайно ж не планували затримуватися тут надовго. Одна ніч… Не більше… Переночуємо і поїдемо далі… Ну, може ще одна… 
---

<em> Дні з п'ятого по сьомий — розслабон. Авто кемпінґ Токотон яма.

Префектура Акіта, Юзава.

Автокемпінг Токотон-яма (とことん山) заслуговує на окремий опис. Умови в цьому „кямпу-джьо“ чудові, і саме головне — за більш, ніж доступну вартість. Поміж дерев, в сосновому лісі та в сонячному прозорому березняку. </em>


# Авто кемпінґ Токотон-яма

Трохи спустившися з гір, знайшли собі місце для ночівлі, а заодно і для кількох наступних ночівель. По дорозі прогавили кілька інших авто-стоянок &mdash; чи не було вказівника, чи ми його проскочили, але про це не жалкуємо. 

{% gallery tokoton %}
tokoton/camp/IMG_1997.jpg
tokoton/camp/IMG_1998.jpg
tokoton/camp/IMG_1999.jpg
tokoton/camp/IMG_2001.jpg
tokoton/camp/IMG_2002.jpg
{% endgallery %}





Токотон-яма автокемпінг заслуговує на окремий опис, може комусь іще знадобиться. 

Знаходиться він на лижному курорті, поміж підйомниками і розчищеними від дерев схилами. Сама авто-стоянка розташована поміж дерев, в сосновому лісі, але частина також знаходиться в сонячному прозорому березняку. 

Умови в цьому „кямпу-джьо“ чудові, і саме головне — за більш, ніж доступну вартість. Можна або зупинятися у власних наметах, або арендувати великий намет, що їх тут є кілька встановлено стаціонарно на спеціальних підвищеннях. Або ж зняти бунґало чи котедж. 


Вартості — всі вартості подаються тут, як вони були на час нашого візиту — з людини 820 єн/день, котеджі — до 13-14ти тисяч єн за ніч, бунгало — трохи дешевші. Також є невеличкі „хатки на курячих ніжках“ — tree-house —, міні-котеджі на високих сваях, обладнані таким чином, що поміж сваями встановлені столи з лавками, і під час дощу ви сидите на вулиці, але під дашком. Ці хатки годяться тільки для того, щоб в них провести ніч, але і вартість всього 6 тисяч на день.

{% gallery tokoton %}
tokoton/cottage/IMG_2018.jpg
tokoton/cottage/IMG_2053.jpg
tokoton/cottage/IMG_2054.jpg
{% endgallery %}

Кемпінг обладнадий всім необхідним: пральні машинки з сушилками — чудова річ після кількох днів мандрівки у машині! Чистюсінька територія. 
По всій території розкидано всілякі дитячі розваги типу гойдалок, мотузяних конструцій, роликових спусків, драбин і таке інше. 

{% gallery tokoton %}
tokoton/camp/IMG_2003.jpg
tokoton/camp/IMG_2005.jpg
tokoton/camp/IMG_2007.jpg
tokoton/camp/IMG_2009.jpg
tokoton/camp/IMG_2019.jpg
tokoton/camp/IMG_2056.jpg
tokoton/camp/IMG_2178.jpg
{% endgallery %}

## Онсен

Але… ! Найголовніше, що просто тут, в цьому самому кемпінгу — нікуди не треба йти — також і свій власний онсен! Відкритий 24 години на день — ну, вважаючи на прибирання, може 23 з половиною години — і абсолютно безкоштовно. Онсен — зі справжньою водою, прямо з гарячого джерела, з усіма потрібними сірчаними запахами, по три ванни — три для чоловіків і три для жінок, — одна під дахом, і дві на схилах гори, в лісі серед дерев — „ротембуро“.

{% gallery tokoton %}
tokoton/onsen/IMG_2010.jpg
tokoton/onsen/IMG_2011.jpg
tokoton/onsen/IMG_2012.jpg
tokoton/onsen/IMG_2013.jpg
tokoton/onsen/IMG_2014.jpg
tokoton/onsen/IMG_2016.jpg
tokoton/onsen/IMG_2057.jpg
tokoton/onsen/IMG_2058.jpg
{% endgallery %}


Ми, звичайно ж не планували затримуватися тут надовго. Одна ніч… Не більше… Переночуємо і поїдемо далі… Ну, може ще одна… Це ж так чудово починати і закінчувати день гарячою ванною на природі. Або провести кілька годин в онсені посеред дня, коли йде дощ… Ні, не дощ. Злива. Це коли з неба ллється так, ніби хто проштрикнув поліетиленовий пакет з водою. Це ж так чудово заховатися у окропі, щоб не змокнути під дощем… І — схочу, піду в онсен прямо зараз… 

{% gallery tokoton %}
tokoton/campfire/IMG_2171.jpg
tokoton/campfire/IMG_2173.jpg
tokoton/campfire/IMG_2174.jpg
tokoton/campfire/IMG_2175.jpg
tokoton/campfire/IMG_2176.jpg
{% endgallery %}


Тобто, якось воно так сталося, що ми зупинилися тут аж на три дні, при нашому напруженому travel-плані. Ходили в подорожі навколо кемпінгу та трохи далі навкруги. А подивитися тут теж є чого.

{% gallery tokoton %}
tokoton/gryby/IMG_2004.jpg:: Справні "наші" сироїжки... 
tokoton/gryby/IMG_2008.jpg:: і бабки...
tokoton/gryby/IMG_2021.jpg:: маслюки...
tokoton/gryby/IMG_2025.jpg
tokoton/gryby/IMG_2024.jpg:: і мухомори теж справжні...
tokoton/gryby/IMG_2006.jpg
{% endgallery %}

----

# Юзава

На протязі кількох днів робили невеличкі вилазки навколо. Далі - кілька фото з поїздки до містечка Юзава. Невеличке провінційне містечко, доволі безлюдне, але з якимось нальотом європейськості де-інде.

{% gallery tokoton %}
tokoton/yuzawa/IMG_2166.jpg
tokoton/yuzawa/IMG_2167.jpg
tokoton/yuzawa/IMG_2168.jpg
tokoton/yuzawa/IMG_2169.jpg
{% endgallery %}


## Чотирьхсотрічне дерево

Одна з цікавинок в Юзаві - дерево, якому більше чотирьохсот років. Власне, прочитавши в місцевому путівнику про 400 років, ми не були особливо вражені. Ну, чотириста, ну й що? Он кедри в Нікко теж по триста з гаком! 

Але такого собі уявити не могли... 
  

{% gallery tokoton %}
tokoton/keyaki/IMG_2160.jpg:: Тут ми проводили репетиції на роль у фільмі Аватар
tokoton/keyaki/IMG_2161.jpg:: Набиралися життєвих сил від дерева.
tokoton/keyaki/IMG_2162.jpg
tokoton/keyaki/IMG_2164.jpg
tokoton/keyaki/IMG_2165.jpg
{% endgallery %}

Дерево зветься けやき　японською, і zelkova англійською, перекладачі кажуть, що українська назва це &mdash; дзельква. Сам я такої української назви не чув раніше, але дзельква, то й дзельква.

В Юзаві в путівниках значиться ще одна дзельква, вже 300 річна. Проїзжали повз неї машиною, але вона не справляє такого враження, як ця. Навіть не справляє 3/4 такого враження... 

...(Далі буде)

[Наступна розповідь про Каньйон з гейзерами](/2013/07/25/day_5to7_tokoton_yama_III.html)
