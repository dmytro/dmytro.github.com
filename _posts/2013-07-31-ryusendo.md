---
language: ukrainian
layout: post
title: "Джерело Дракона, Рюсендо"
series: Літо на півночі Японії
# series: 
# github_project: 
# gh_pages:
#
# include_toc: false
#
# Make TOC floating or plain: left or right
# float_toc: right
#
# What headers to include in TOC: not they must be double and single quoted
# toc_headers: "'h1,h2,h3'"
tags:
  - Japan
  - Ukrainian
  - travel
  - history
published: true
summary: |
  Покинута станція Іваідзумі і драконяче джерело в печері Рюсендо.
description: |
  Від розповіді дядечка повіяло чимось знайомим українським. Залізнична станція Іваізумі вже не працює більше трьох років. Ще до великого землетрусу десь по дорозі зруйнувалася колія, і її ще не поремонтували. 

  <p>Дракони люблять темряву і чисту воду, тож селяться переважно в печерах з джерельною водою. Річка, що витікає з печери, на протязі років „розпиляла“ гору надвоє і під ногами в нас, хоч і непомітно на око, простує донизу на багато метрів. Джерело, витікаюче з печери Рюсендо занесене до сотні найчистіших джерел Японії.
  
---

{% img left /images/galleries/ryusendo/ryusendo01.jpg 250 %}

<em> Рюсендо, 龍泉洞 &mdash; може перекладатися, як „печера китайського дракона, з джерелом“. 

Про печеру і джерело і так всім зрозуміло, а от щоб і про дракона теж не забували, біля входу &mdash; його статуя. 

Але про печеру трохи далі, спочатку &mdash; про станцію </em>

----

# Станція Іва-ідзумі

На під’їзді до печери ми цілком випадково забрели на [станцію Іва-ідзумі](https://en.wikipedia.org/wiki/Iwaizumi_Station). Випадково — бо, не знаючи точної адреси „драконячої печери“, поставили навігатора на найближчу залізничну станцію. І чисто випадково на неї зайшли, ще більш випадково занурившись на кілька хвилин у трохи історії. 

{% gallery eki %}
ryusendo/iwaizumi_eki01.jpg
ryusendo/iwaizumi_eki02.jpg
ryusendo/iwaizumi_eki03.jpg
{% endgallery %}

Іва-ізумі — абсолютно нічим не видатна станція, яких сотні і тисячі по Японії. Але… 

>> <em>Зупинили машину біля станції, розім’яти ноги кілька хвилин. Пустельна автобусна зупинка перед станцією… Нічого дивного, ще рано… Заходжу до пустельної станції — теж нікого… Ще рано… Просто так, від нічого робити, виходжу на порожню платформу попродавати витрішки. Погляд ліворуч — колія заросла величезними кущами. „Ну, значить — це кінцева станція“ — думаю собі, переводячи погляд праворуч, де … колія заросла величезними кущами … ?</em>

## Станційне ретро

Історія виявилася в тому, що станція вже не працює більше трьох років. Бо десь там по дорозі  — зауважу, ще **до** великого землетрусу — [зруйнувалася колія, і її ще не поремонтували](https://en.wikipedia.org/wiki/Iwaizumi_Line). Зізнаюся, від розповіді дядечка повіяло чимось знайомим українським. Іваізумівський вуйко зніс до станції купу всякої екзотики 30-60х років вже минулого сторіччя, і тепер він там посиджує, розважаючи таких нечастих відвідувачів. Хоча, можливо, цей музейчик існував іще тоді, коли станція працювала.

{% gallery eki %}
ryusendo/iwaizumi_eki04.jpg
ryusendo/iwaizumi_eki05.jpg
ryusendo/iwaizumi_eki06.jpg
ryusendo/iwaizumi_eki07.jpg
ryusendo/iwaizumi_eki08.jpg
ryusendo/iwaizumi_eki09.jpg
ryusendo/iwaizumi_eki10.jpg
ryusendo/iwaizumi_eki11.jpg
ryusendo/iwaizumi_eki12.jpg :: Пральна машина епохи Шьова.
ryusendo/iwaizumi_eki13.jpg
ryusendo/iwaizumi_eki16.jpg
{% endgallery %}


Коли ми це розпитували в японця (єдиного, хто в цей час був на станції), він пожвавився, дістав десь з купи раритетів тридцятисантиметровий вініл з записом [„The Ventures“](https://en.wikipedia.org/wiki/The_Ventures), без сумніву найпопулярнішої американської групи в Японії і зіграв нам на раритетному програвачі… 

{% gallery eki %}
ryusendo/iwaizumi_eki14.jpg
ryusendo/iwaizumi_eki15.jpg
{% endgallery %}

----

# Печера дракона

{% img right /images/galleries/ryusendo/ryusendo11.jpg 300 %}

Дракони люблять темряву і чисту воду, тож селяться переважно в печерах з джерельною водою. Науково перевірений факт. Звідси і назва.

І ще вони люблять постійну температуру, тож температура в печері Рюсендо тримається без змін на протязі всього року — біля 13&deg;C ближче до входу, і 10,4&deg;С в дальному кінці печери. Зайшовши до печери, починаєш труситися з холоду відразу від входу, зате на виході від усієї душі радієш страшенній вісімнадцятиградусній спеці.

{% gallery ryu %}
ryusendo/ryusendo04.jpg :: Біля входу - 13&deg;C
ryusendo/ryusendo05.jpg
ryusendo/ryusendo06.jpg :: В глибині печери &mdash; десять градусів напротязі цілого року
{% endgallery %}

Сталактити і сталагміти (одні з них звисають, інші ростуть з підлоги &mdash; хто звідки я ніяк не запам'ятаю) утворюють місцями щось подібне до скульптур: Джізо чи навіть Венери Мілосської.

{% gallery ryu %}
ryusendo/ryusendo27.jpg
ryusendo/ryusendo15.jpg :: Джізо
ryusendo/ryusendo16.jpg:: Статуя Венери до ориґіналу в основному подібна відбитими руками.
ryusendo/ryusendo28.jpg
{% endgallery %}

Пишуть, що річка, яка витікає з печери, на протязі років „розпиляла“ гору надвоє. Тож тепер протікає по каньйону поміж двома горами, які раніше були однією. Всередині печери ця історія здається правдивою, бо сама печера є „каньйоном навпаки“ — розрізає гору ізсередини вузькою щілиною. Ширша частина щілини внизу, попід мостками для туристів протікає — ні, вирує — та сама ріка. Завширшки десь із від півтора до трьох-п’яти метрів місцями. А поступово звужена догори розщелина уходить вгору на кілька десятків метрів. 

{% gallery ryu %}
ryusendo/ryusendo07.jpg
ryusendo/ryusendo08.jpg
ryusendo/ryusendo10.jpg
ryusendo/ryusendo25.jpg
ryusendo/ryusendo26.jpg
{% endgallery %}



Але так само і річка під ногами в нас, хоч це і не дуже помітно на око, — простує донизу на багато метрів, в деяких місцях на десятки. В одному місці висить табличка і розказує, що це найглибша частина ріки, де глибина 38 метрів від поверхні води до дна. Десь там біля дна світить ліхтар, і тільки завдяки ліхтарю стає зрозумілою глибина. 

{% gallery ryu %}
ryusendo/ryusendo09.jpg
ryusendo/ryusendo12.jpg
ryusendo/ryusendo13.jpg
ryusendo/ryusendo14.jpg
{% endgallery %}


Вода — кришталево чиста, щоб відвідувачі в цьому не сумнівалися, це джерело з печери Рюсендо занесено до переліку сотні найкращих і найчистіших джерел Японії. Не завадить набрати баночку-другу на дорогу...

{% gallery ryu %}
ryusendo/ryusendo02.jpg :: Мапа поперечного розрізу печери
ryusendo/ryusendo03.jpg :: Табличка про сто найвідоміших джерел Японії
{% endgallery %}

Ну а все інше — це підсвітка. Світлодіодні підсвілювачі там і тут створюють пейзажі.  

{% img panorama /images/galleries/ryusendo/ryusendo24.jpg 500 100 %}

{% gallery ryu %}
ryusendo/ryusendo17.jpg
ryusendo/ryusendo18.jpg
ryusendo/ryusendo19.jpg
ryusendo/ryusendo20.jpg
ryusendo/ryusendo21.jpg
ryusendo/ryusendo22.jpg
ryusendo/ryusendo23.jpg
{% endgallery %}
