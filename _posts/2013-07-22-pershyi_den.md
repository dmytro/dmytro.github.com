---
language: ukrainian
layout: post
title: "День перший: Фукушіма, рухаємося на північ."
series: Літо на півночі Японії
# series: 
# github_project: 
# gh_pages:
#
include_toc: false
#
# Make TOC floating or plain: left or right
# float_toc: right
#
# What headers to include in TOC: not they must be double and single quoted
# toc_headers: "'h1,h2,h3'"
tags:
  - Japan
  - Ukrainian
  - travel
  - history
  - blog
  - culture
published: true
summary: |
  Перший день відпустки. Вирушили на північ у напрямку Аоморі.
description: |
  Поночі з тридцятиградусного Токіо вирушили, як завжди, навмання, маючи приблизний напрямок подорожі. Цього разу - „північ, десь у напрямку Аоморі“. І через кілька годин драйву знайшли себе одягненими цілком по-сезону — у майці, шортах і гумових в’єтнамках, але не по-місцю: у вісімнадцяти-градусному лісі, в горах Фукушіми
  
---

Перший день відпустки. Вирушили на північ. 

> <em>В попередні відпустки ми кожного разу забували щось взяти з собою з дому. Доводилося докуповувати в дорозі, чи обходитися так. 

> Цього разу все відбувалося інакше. Ми ретельно підготувалися і взяли все. Що вважали за потрібне: плавки-купальники, ласти-маски, гарпун і сітку для риби. Захисні креми від сонця, і навіть сіль-цукор-каву. Ну і всякі дрібнички - спальники, стільчики, похідну газову плитку. Всьо чьотко. </em>

Поночі з тридцятиградусного Токіо вирушили, як завжди, навмання, маючи приблизний напрямок подорожі. Цього разу &mdash; „північ, десь у напрямку Аоморі“. 

І через кілька годин драйву знайшли себе одягненими цілком по-сезону &mdash; у майці, шортах і гумових в’єтнамках, але не по-місцю: у вісімнадцяти-градусному лісі, в горах Фукушіми, [Атадара коуґен](https://www.google.com/search?q=%E3%81%82%E3%81%9F%E3%81%A0%E3%82%89%E3%81%93%E3%81%86%E3%81%92%E3%82%93). Під дощем, на гірському туристичному маршруті, серед річок і водоспадів. Повітря &mdash; добре піддобрене запахом варених яєць від онсенних джерел навколо. 

Речей для таких походів у нас на цей раз виявилося, м’яко кажучи небагато. І не можна сказати, що ми їх забули. Просто вирушаючи до моря, якось не думалося, що потрапимо до гір і про довгі штани і взуття з шкарпетками якось не подумалося. Тож ми місили чавкаючи багнюку своїми в’єтнамками під прозорими поліетиленовими парасольками. Більш невідповідний вигляд для гірських маршрутів уявити важко.

Цілий день лив дощ, інколи змінюючись або на туман, або на зливу. Чудовий контрастний день після спекотного міста. 

Все закінчилося добре: молочно білою сірчаною водою у [Такаю-онсен](https://www.google.com/maps/preview#!data=!4m25!2m11!1m10!1s0x0%3A0x8096fc1aa0aa87d2!3m8!1m3!1d26081603!2d-95.677068!3d37.0625!3m2!1i1024!2i768!4f13.1!5m12!1m11!1s%E9%AB%98%E6%B9%AF%E6%B8%A9%E6%B3%89+near+%E9%AB%98%E6%B9%AF%E6%B8%A9%E6%B3%89!4m8!1m3!1d26081603!2d-95.677068!3d37.0625!3m2!1i1024!2i768!4f13.1!17b1) у ротенбуро з виглядом на молочно-білий туман і кількома гілками сосон, що проглядали крізь нього.

Заночували на [いいで道の駅](https://www.google.com/search?q=%E3%81%84%E3%81%84%E3%81%A7%E9%81%93%E3%81%AE%E9%A7%85) Ближче до ночі злива перетворилася на справжню грозу з блискавками і громом, і заливало так, що машина була схожа на катер. Але до пів-ночі дощ ущух і навіть виглядав місяць і заглядав у очі, заважав спати. Під ранок - тихий, молочний туман.

Рухаємося далі на північ.
