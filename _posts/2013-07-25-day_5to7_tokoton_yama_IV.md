---
language: ukrainian
layout: post
title: "Токотон-яма (IV). Пекло."
series: Літо на півночі Японії
# series: 
# github_project: 
# gh_pages:
#
# include_toc: false
#
# Make TOC floating or plain: left or right
# float_toc: right
#
# What headers to include in TOC: not they must be double and single quoted
# toc_headers: "'h1,h2,h3'"
tags:
  - Japan
  - Ukrainian
  - travel
published: true
summary: |
  Вукланічні прояви: гейзери, грязеві вуклани, сірчані річки та озера.
description: |
  Так сталося, що якщо перший тиждень поїздки був в основному присвячений історичним та релігійним святиням (на цей раз — буддистським), то друга частина подорожі в основному складалася з відвідин і споглядання різних геологічних казусів і чудернацькостей. 
---
Дні з п'ятого по сьомий — розслабон. Авто кемпінґ Токотон яма і подорожі навколо нього.

* [Попередня розповідь була про річковий каньйон з гарячими гейзерами](2013/07/25/day_5to7_tokoton_yama_II.html)

А цього разу ми помандрували до пекла.

# Частина четверта. Мандрівки пеклами

Префектура Акіта, Юзава.


<em>
>> Парою та багнюкою пухкає по всій Акіті, як не там то там… Практично вся префектура вкрита більшими чи меншими проявами геологічної активності, чи залишками від неї. 

>> Але є і „спеціальні“ місця. Наприклад, кілька різновидів пекла… </em>

## Грязевий онсен Доро-ю  (泥湯)

<div style="float: right;"><pre style="border: 0; padding-right: 5ex;">
<em>«… Еней з Сівіллою хватались,
До пекла швидше щоб прийти, 
І дуже пильно приглядались, 
До пекла двері як найти. 
Як ось перед якуюсь гору 
Прийшли, і в ній велику нору 
Знайшли, і вскочили туди. 
Пішли під землю темнотою, 
Еней все щупався рукою, 
Щоб не ввалитися куди.

Ся улиця вела у пекло, 
Була вонюча і грязна; 
У ній і вдень було, мов смеркло, 
Од диму вся була чадна…»

<b>Іван Котляревський, «Енеїда»</b></em>
</pre></div><br clear="all">

### Зустріч із Сівіллою

Приблизно так, як Еней ми не легко знайшли свою дорогу до пекла. Довелося і нам вдатися до послуг Сівілли. В кращих традиціях цьогорічної поїздки, ми накручували кілометри по дорозі туди-сюди, аж поки не зупинилися і не розпитали дорогу у дядечка з невеличкої майстерні кокоші по дорозі. Тож нашою Сівіллою виявився добродушний балакучий японець, а не страшна яга. 
{% gallery sivilla %}
doro_yu/IMG_1738.jpg:: Сівілла. Цей дядько знає дорогу до Пекла
doro_yu/IMG_1739.jpg:: Хатка Сівілли
doro_yu/IMG_2065.jpg:: Кокеші
{% endgallery %}

<em>
>> Поки ми ще крутили дорогу вперед-назад, до зустрічі зі своєю Сівіллою, натрапили на геотермальну електростанцію. Таке технологічне диво попалося на очі вперше в житті, тож кілька фото тут, без зайвих коментарів. Може ще хто не бачив, як з підземної пари добувають наземну електрику. 
{% gallery station %}
tokoton/geostation/IMG_2060.jpg:: Геотермальна електростанція в лісі
tokoton/geostation/IMG_2061.jpg
tokoton/geostation/IMG_2062.jpg
{% endgallery %}
</em>


### У пеклі...

Але вже далі починалося дійсно пекло… Першим на дорозі трапився „онсен“ Дооро-ю (泥湯) — „брудна вода“ в перекладі. Таки, дійсно, вода тут виявилася не дуже чистою, здебільшого булькаюча багнюка.  З усіх відвіданих до цього часу „пекельних“ місць, це — найпекельніше (але, чекайте ще що буде далі!). Кожен квадратний метр земної поверхні сичить, булькає, щось бурмоче і … пахне… 

{% gallery doro_yu %}
doro_yu/IMG_2066.jpg
doro_yu/IMG_2069.jpg
doro_yu/IMG_2070.jpg
doro_yu/IMG_2072.jpg:: Червоним на мапі позначено куди не можна ходити через викиди сірчаного газу
doro_yu/IMG_2073.jpg:: Бісовий чайник, чи кастрюля. Постійно кипить і булькає...

doro_yu/IMG_2077.jpg
doro_yu/IMG_2078.jpg
doro_yu/IMG_2074.jpg:: „Чортові димарі“ – з труб вздовж дороги постійно валить густа пара
doro_yu/IMG_2079.jpg
doro_yu/IMG_2080.jpg:: А тут не тільки парить, а ще й булькає
doro_yu/IMG_2081.jpg:: Судячи з розкиданої багнюки інколи ще й стріляє...
doro_yu/IMG_2086.jpg
doro_yu/IMG_2087.jpg:: Табличок з попередженнями про небезпечні викиди пари не бракує
doro_yu/IMG_2089.jpg
doro_yu/IMG_2090.jpg
doro_yu/IMG_2092.jpg:: Незважаючи на таблички про гази, за якусь сотню метрів - живуть люди
doro_yu/IMG_2093.jpg:: Тут же і рьокани з онсенами
{% endgallery %}

Цікаво, що дорога, мабуть була прокладена просто по верху всього цього  гармидеру — може просто не було місця, бо все це знаходиться ніби то у долині, поміж горами. При всьому цьому кілька дідьків, схоже замурували у асфальт, і щоби дати їм змогу „випускати пару“ і фрустрацію — вмонтовані труби по боці дороги. З тих труб постійно парує чи димить, може вони там кальян курять?

Замуровані нечисті, схоже — сильно злі, бо дуже гарячі. Асфальт від їх дідькової злості — просто пече. Коли ходиш по дорозі, просто через гуму сандалів-в'єтнамок відчувається немаленька температура. На дотик асфальт, мабуть-що — градусів 40-50 Цельсія. 

{% gallery doro_yu %}
doro_yu/IMG_2075.jpg:: Дорога на дотик дуже гаряча
doro_yu/IMG_2066.jpg
{% endgallery %}

----

## 川原毛地獄 — Кавараґе джіґоку

Пекельна долина. Велике, але „спокійне“ пекло...

{% gallery kawa %}
tokoton/kawaragejigoku/IMG_2109.jpg
tokoton/kawaragejigoku/IMG_2097.jpg
tokoton/kawaragejigoku/IMG_2102.jpg
tokoton/kawaragejigoku/IMG_2103.jpg
tokoton/kawaragejigoku/IMG_2110.jpg
tokoton/kawaragejigoku/IMG_2112.jpg
tokoton/kawaragejigoku/IMG_2113.jpg
tokoton/kawaragejigoku/IMG_2114.jpg
tokoton/kawaragejigoku/IMG_2115.jpg
{% endgallery %}


Це місце з давніх давен має особливе сакральне значення серед японців. Одне з трьох таких місць у Японії, де як пишуть, виходить на поверхню містицизм пекла і кожен відвідувач може побачити його часточку прямо тут, посеред гір.

Якщо попередня місцина вражала своїм неспокоєм — булькотінням і бурмотінням, то тут відкривається очам неймовірно широкі простори вулканічного попелу. Світло-сірого, майже білого місцями. Подекуди невеликі фонтанчики з пари, і плями зеленуватих викидів сірки. 

Але загалом... спокій. Потойбічний спокій...

{% gallery kawa %}
tokoton/kawaragejigoku/IMG_2094.jpg
tokoton/kawaragejigoku/IMG_2099.jpg
tokoton/kawaragejigoku/IMG_2105.jpg
tokoton/kawaragejigoku/IMG_2124.jpg
tokoton/kawaragejigoku/IMG_2119.jpg
tokoton/kawaragejigoku/IMG_2125.jpg
{% endgallery %}

На багато кілометрів. Враження таке, що усе це навколо знаходиться в якомусь очікуванні… Ось-ось спокій має урватися. 

{% gallery kawa %}
tokoton/kawaragejigoku/IMG_2143.jpg
tokoton/kawaragejigoku/IMG_2144.jpg
tokoton/kawaragejigoku/IMG_2146.jpg
tokoton/kawaragejigoku/IMG_2147.jpg
tokoton/kawaragejigoku/IMG_2148.jpg
tokoton/kawaragejigoku/IMG_2150.jpg
tokoton/kawaragejigoku/IMG_2116.jpg
tokoton/kawaragejigoku/IMG_2151.jpg
tokoton/kawaragejigoku/IMG_2153.jpg
tokoton/kawaragejigoku/IMG_2157.jpg
{% endgallery %}



Вся долина Каваре джіґоку витягнута повздовж гірської ріки на — мабуть — кілометри два чи три. По прокладеній доріжці за приблизно пів-годинки можна спуститися вниз. Від однієї автостоянки до іншої.

Невеличкий прикол в тому, що стоянку видно неозброєним оком, але — щоб попасти так само з першої стоянки, до другої машиною, треба значно більше часу і кілометрів. Дороги навпростець між ними немає, об'їзжати треба аж навколо всієї гори. Всі „незручності“ такої гео- і топографії, а заодне й геодезії відчули на собі чотири балакучі японки вже трохи… — але про вік прекрасної статі не говорять. 

Вони почимчикували, припаркувавши машину, приблизно разом з нами. І приблизно одночасно з нами були застигнуті зливою посеред шляху. Зливу ми разом перечекали — хто на ґанку туалету, хто в альтанці неподалік. 

А потім ми потрусили собі далі, щоб побачити ще гарячу ріку із сірчаним гарячим водоспадом та натуральними сірководневими „ваннами“ на природі. А тітоньки, після переклички мобільними телефонами, ніби-то вирішили рушати у зворотню путь — вгору по вулканічному схилу.

Тож ми йдемо далі вниз по руслу ріки, а з нашими випадковими супутницями ми зустрінемося ще трохи далі… 

### Гарячий водоспад

Дорога продовжувалася трохи собі далі. Пейзаж змінився, і тепер ми дріботіли собі вузенькою лісовою стежкою поседер кущів і дерев, тобто пекла стало менше. Ще десь із який кілометр нижче за течією ріки (нижче тільки „за течією“, а „за стежкою“ це  — вгору-вниз, вгору-вниз, вгору-вниз…) нас чекав гарячий водоспад. І, судячи за картинками в путівнику - цілий пляж із банячихся берегами рівчака японців. 

{% gallery kawa %}
tokoton/kawaragejigoku/IMG_2128.jpg
tokoton/kawaragejigoku/IMG_2139.jpg
tokoton/kawaragejigoku/IMG_2141.jpg
tokoton/kawaragejigoku/IMG_2129.jpg
tokoton/kawaragejigoku/IMG_2133.jpg
tokoton/kawaragejigoku/IMG_2134.jpg
tokoton/kawaragejigoku/IMG_2135.jpg
tokoton/kawaragejigoku/IMG_2136.jpg
{% endgallery %} 

Але погода - не та. Тож японців виявився не пляж, а одне всього двійко. Та й те двійко вже було нам знайоме по перечікуванню зливи на туалетному ґанку. Оскільки ці двоє були оздоблені всіма туристичними причандаллями, на зразок рюкзаків з прикришками від дощу, крутими похідними черевиками і дзвіночками від ведмедів, вони вирушили трохи раніше нас, ще до закінчення дощу. Ми ж з півгодинки перечекали, поки дощ трохи перейшов і продовжили місити багно своїми непохідними, нетуристичними і вже наполовину вгробленими в'єтнамками. Цю парочку ми наздогнали десь хвилин за десять чи п'ятнадцять вже біля підніжжя водоспаду. 

<iframe style="float: right;" width="420" height="315" src="//www.youtube.com/embed/cV12XdVfwdM" frameborder="0" allowfullscreen></iframe>

Біля водоспаду треба перейти річечку вбрід і далі стежечка ще більше звужується, йде кудись, куди ми не знаємо. Зразу ж за бродом стоїть хатинка розділена на відсіки „Ме“ і „Жо“, де можна з себе скинути надлишки непотрібного в цих місцях одягу, щоб відчути себе ближче до природи. 

Водичка в річечці в цю непогоду виявилася не кропом, хоча знаки по всій дорозі й попереджали, що „не суй нічого - бо опечешся“. Тож нам якось ставати ще ближче до природи не світилося, але японці, за всіма правилами роздяглися і повернулися під душ водоспаду. 

Вже відходячи вдалину по стежці від водоспаду, ми деінде поміж деревами споглядали пляжуючого голяка японця і чули верещання закутаної в рушник японки, що стояла на березі і ніяк не могла, перетнути 3-5 метрів потоку і врешті-решт, потрапити під водоспад: <em>„Ковай!!! Абунай!…“</em> Чим все це купання закінчилося, так і не знаю… 

### Біда з автостоянками і мобільним зв'язком 

{% gallery kawa %}
tokoton/kawaragejigoku/IMG_2111.jpg
tokoton/kawaragejigoku/IMG_2108.jpg
tokoton/kawaragejigoku/IMG_2106.jpg
{% endgallery %}

Вимокши, вимісивши і нагулявшися та піднявшися до горішньої стоянки авто, ми знайшли на дорозі одну з наших попередніх супутниць. Вона бігала туди-сюди пустельним асфальтом і кудкудакала з розпачу. Точніше, вона просто мовчки кидалася з кутка в куток — аж поки ми не підійшли. Бо, власне, кудкудакати в цій пустці було нідокого. А потреба вилити душу була! Тож на двох випадкових гайджінів, що в такий зручний час підвернулися під руку, було вилито потоки душевних переживань і неспокою, виражених на місцевому діалекті.

{% gallery kawa %}
tokoton/kawaragejigoku/IMG_2122.jpg
tokoton/kawaragejigoku/IMG_2126.jpg
tokoton/kawaragejigoku/IMG_2121.jpg
{% endgallery %}

Три її подруги, трохи менш „ґенькі“, вирядили її до авта. З метою, щоб вона на тому авті приїхала і виручила їх з нижньої парковки. Аж піднявшися до самої гори, вона виявила, що дороги між стоянками як такої — немає. А мобільний зв'язок в цих місцях на диво нестабільний (і не диво, якщо мобільними операторами працюють дідьки); зникає в залежності від присутності хмар чи сили дощу. То ж, домовленості, зроблені під час інтервалу більшої-меншої стабільності зв'язку, відмінити вже неможливо, бо зв'язок як такий — пропав. 

І… <em>„до шіо..., до шіо?.., до шіо?!!“</em> (що робити?..)

Ну, але в кращих традиціях Голівуда і цієї мандрівки, ніхто не постраждав. Тітоньки ще за пару десятків хвилин з'явилися на горизонті, ми вислухали кудкудакання всіх чотирьох і завіялися собі далі...


(... далі буде ...)
