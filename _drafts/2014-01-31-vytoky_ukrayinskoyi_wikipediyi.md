---
layout: post
title: Витоки української Вікіпедії
# series:
# github_project:
# gh_pages:
#
# include_toc: false
#
# Make TOC floating or plain: left or right
# float_toc: right
#
# What headers to include in TOC: not they must be double and single quoted
# toc_headers: "'h1,h2,h3'"
tags:
  - history
  - Ukrainian
  - Japan
  - interesting
published: false
summary: |
  Сьогодні, 30 січня 2014 року, виповнються 10 років українському розділу Вікіпедії. Кілька особистих спогадів про те, як це було.
description: |
  Два перших автори української Вікіпедії на той час навчалися в школі в Токіо, один в старшій, інший в середній.

---

<em>Ця історія почалася десь з пів-року, чи трохи більше тому. В якомусь форумі, чи то на Фейсбуку, чи ще десь згадали, що перша стаття українського розділу Вікіпедії була написана з Японії. На що я відповів, що я навіть знаю, хто це був.

Сьогодні, 30 січня 2014 року, виповнються 10 років українському розділу Вікіпедії. Кілька особистих спогадів про те, як це було. </em>

Два перших автори української Вікіпедії на той час навчалися в школі, один в старшій, інший в середній. Зараз вже обидва скінчили університет, один з них повернувся після університату до Японії, працює програмістом. Інший тільки-тільки пару тижнів тому здав випускні іспити і займається пошуками роботи або стажування.

Для початку ось спогади першого автора Вікіпедії:

<em>
> Наскільки я пам'ятаю , я регулярно використовув вікіпедію ще в старшій школі для пошуків інформації з економіки та філософії, але це було все англійською мовою. Я вдячний, що на протязі всіх цих років Вікіпедія зберегла мені час та дала можливість отримати знання.
>
> У мене з’явився інтерес до україномовної Вікі, коли я хотів перекласти англійське слово українською. Я знав, що існує тільки кілька ресурсів для перекладу. Коли я спробував використати функцію перегляду іншою мовою на Вікіпедії, побачив, що українська сторінка була створена, але не існувало жодної статті . Я не впевнений, як довго вони були у такому стані, але пам'ятаю, що інші сайти іноземних мов існували, і Вікімедіа тільки починали вносити системи інших мов. Я сказав про це своєму молодшому братові Івану, ми обоє зацікавилися і почати вносити статті в систему. При цьому першим словом було "Атом", бо воно одне із перших слів в словниках. За ланцюжком ми почали вводити інші слова, пов'язані з уже введеними статтями.
>
> Пізніше я зацікавився доповненням англійських сторінок про Україну. Мене завжди турбувало, що назва міста мого народження писалася у відповідності до російської фонетики, а не так, як вимовляєтьс українською. (Чому досі пишуть “Кієв”, а не “Київ” ?)
>
> Аналогічні проблеми існували і в україномовній Вікіпедії. Мене турбувало написання назв декількох японських місць, які також пішли від російської фонетики, не з японської вимови і не враховуючи особливості української фонетики. Наприклад, назва відомої гори російською звучить як "Фудзі", але "Фуджі" є ближчим до справжньої японської вимови. На мою думку японські підручники українською мовою були перекладені халатно прямо з російської, і, на жаль, вони стали офіційним матеріалом для цитування.
>
> Проживаючи у Токіо з раннього дитинства понад 20 років, я знаю, що це — не справжня японська вимова, але я не зміг довести цього у Вікіпедії, тому що я не маю друкованих публікацій з цієї тематики.
>
> Саме через це моє незадоволення “справжньою наукою", я вирішив працювати над покращенням своєї репутації, щоб мати можливість виправлення таких помилок, тож попросив рахунок адміністратора.
>
> На жаль, усе сповільнилося, коли у мене почалися IB іспити у школі та інша академічна діяльність, яка забрала багато часу. Я робив кілька невеликих внесків, але нічого суттєвого. Але сподіваюся, що саме публікація початкових статей дала поштовх хвилі нових доповнень.
</em>

Що стосується Вікіпедії, як зараз пригадується мені (все-таки десять років пройшло), на той час коли це відбувалося, Вікіпедія вже була досить розвиненою, але ще не була такою всеохоплюючою. Чесно кажучи, не пригадується, в якому стані були іншомовні (не англійською) розділи. Через те, може, в голову навіть не приходила думка, що українська вікіпедія може бути тим, чим вона є сьогодні.

Тим більше я радий, що Юрі (першому автору) прийшла думка, що Вікіпедію треба трохи «підштовхнути». З цього все і почалося.

Як підштовхнути? Просто почати писати статті. І вони вдвох з Іваном почали це робити. Технологія виглядала досить просто - беремо тлумачний словник, відкриваємо на першій сторінці, починаємо друкувати.

Це вже потім розумні люди розкопали історію: де, як, з якого IP’шника, під яким псевдо заносилися записи.

<em>
> Стосовно минулого (хроніки звитяг):

> Спробую Вам допомогти:

> * 30 січня 204 р. (чи пригадуєте, що дало поштовх?)  Ви [почали редагувати україномовну Вікіпедію спочатку як незареєстрований користувач і започаткували 2 статті (Атом та Мільярд)](https://uk.wikipedia.org/wiki/%D0%A1%D0%BF%D0%B5%D1%86%D1%96%D0%B0%D0%BB%D1%8C%D0%BD%D0%B0:%D0%92%D0%BD%D0%B5%D1%81%D0%BE%D0%BA/61.125.212.32) (поступово опанувавши вікіфікацію, відповідно зустрілися з проблемою "червоних ланок" і почали її вирішувати з визначення саме мільярда).

> * …практично паралельно [експериментували в англомовній ВП з контентом статей іншої тематики](https://en.wikipedia.org/wiki/Special:Contributions/61.125.212.32) (отримавши перший досвід "війни редагувань" щодо однієї з найгарячіших "дилем" Kiev<>Kyiv);

</em>

Трохи згодом Юра з Іваном підключили і батька. Тепер вже я також можу згадати і подивитися, яким був [мій перший внесок](https://uk.wikipedia.org/w/index.php?title=AWK&oldid=686) і для порівняння подивитися на [сучасний стан цієї ж статті](https://uk.wikipedia.org/w/index.php?title=AWK) для того, щоб впевнитися, що теорія «поштовху» спрацювала.

Тож, знайомтеся. Перші два автори українського розділу Вікіпедії: **Юрій та Іван Ковальови**. Родом з Києва, місце проживання - Токіо, Японія. Українці.
