---
language: ukrainian
layout: post
title: "Кемпінг Токотон-яма. Пекло."
series: Літо на півночі Японії
# series: 
# github_project: 
# gh_pages:
#
# include_toc: false
#
# Make TOC floating or plain: left or right
# float_toc: right
#
# What headers to include in TOC: not they must be double and single quoted
# toc_headers: "'h1,h2,h3'"
tags:
  - Japan
  - Ukrainian
  - travel
  - history
  - blog
  - culture
published: true
summary: |
  Вукланічні прояви: гейзери, грязеві вуклани, сірчані річки та озера.
description: |
  Так сталося, що якщо перший тиждень поїздки був в основному присвячений історичним та релігійним святиням (на цей раз — буддистським), то друга частина подорожі в основному складалася з відвідин і споглядання різних геологічних казусів і чудернацькостей. 
---
Дні з п'ятого по сьомий — розслабон. Авто кемпінґ Токотон яма і подорожі навколо нього.

# Частина третя

Префектура Акіта, Юзава.

<em>
>> Всілякі вукланічні прояви: гейзери, грязеві вуклани, сірчані річки та озера. Природні дива –  карстові печери і кришталево чисті джерела та підземні ріки, високогірні плато та болота.
</em>


## Каньйон з гарячими джерелами

{% gallery rika %}
tokoton/rika/IMG_2033.jpg
tokoton/rika/IMG_2045.jpg
tokoton/rika/IMG_2046.jpg
{% endgallery %}

Зовсім недалеко від кемпінгу — по дорозі, до нього — „відшукався“ каньйон (小安峡大噴湯 — коясукьоудайфунто), з мальовничим червоним мостом, перекинутим над ним. Нічим не гірший від того, що в кіні. 

Цікаво, що коли в журналі-путівнику — з цікавостями Акіти, що ми підібрали десь по дорозі — тицяєш пальцем працівникам кемпінґу у фото червоного мосту над каньйоном з запитаннями „коко-ва-доко?“ (де це), часто отримуєш стандартний „вакаранай“, хоча він знаходиться за якихось пів-кіло від місця їхньої роботи. Але то таке…

Каньйон не занадто широкий — десь із сотню метрів угорі; звужується до пари десятків метрів на рівні русла ріки. Глибина — щось біля шестидесяти метрів; така вказана висота червоного мосту в путівнику. Але довгий. Ми їхали повз нього багато кілометрів, до того, як попали в кемпінг і після. Вкритий зеленню по всіх берегах і схилах: папороть, невеликі кедри; майже вертикальні скелясті береги. 

По дну каньйону, понаду руслом ріки прокладена вимощена доріжка для туристів.

{% gallery rika %}
tokoton/rika/IMG_2036.jpg
tokoton/rika/IMG_2037.jpg
tokoton/rika/IMG_2038.jpg
{% endgallery %}

 Через величезні зливи попередніх днів, рівень ріки піднявся на багато метрів. Судячи з усього, під тією доріжкою, де ми були, знаходилася ще одна (мотузяна загородка цієї нижчої доріжки повністю затоплена бурхливим потоком) — вода на час нашого візиту була вище свого звичайного рівня на метрів п'ять-шість. А з того, як „зализана“ водою трава і папороть вище рівня — схоже, що трохи перед цим річка вирувала ще на п'ять-шість метрів вище.

Доріжка перекрита від надто цікавих туристів — на самій горі мотузками, загородками і плакатами. Законослухняні туристи, звичайно ж не можуть побачити, того, що вдалося побачити — не питайте як…

Понад верхніми краями каньйону також встановлені кілька стендів з інформацією. Яку ми, звичайно ж, прочитали після того, як піднялися назад. Інформація, насправді виявилася цікавою і корисною, але по факту для нас була як «ти такой умний, как моя Сара потом…»  

{% gallery rika %}
tokoton/rika/IMG_2040.jpg
tokoton/rika/IMG_2047.jpg
tokoton/rika/IMG_2048.jpg:: Ось тут йдеться про 98&deg;С
tokoton/rika/IMG_2052.jpg:: Мапа місцевості навколо кемпінгу
{% endgallery %}

Нечитання цієї інформації навчило кільком простим правилам, одне з яких: „Ніколи не пхай ногу в незнайоме сірчане джерело!“  Все обійшлось без жертв, вже потім прочитали, що вода в цих джерелах по низу кар'єру, має не мало, не багато — 98&deg; Цельсія. 

Японський дядько на мосту — видно, з місцевих працівників, що підтримують порядок в долині — розказав пізніше, що на цей момент більшість джерел вкрита річковою водою, а в звичайний час пара пухкає з них з страшеними вибухами. Скоріше, мабуть для них підійшла б назва „гейзер“, а не „джерело“…

{% gallery rika %}
tokoton/rika/IMG_2034.jpg

tokoton/rika/IMG_2041.jpg
tokoton/rika/IMG_2028.jpg
tokoton/rika/IMG_2033.jpg
tokoton/rika/IMG_2029.jpg
tokoton/rika/IMG_2043.jpg
tokoton/rika/IMG_2032.jpg
{% endgallery %}


-----------

# Пекло

<em> 
>> Парою та грязюкою пухкає по всій Акіті, як не там то там… Практично вся префектура вкрита більшими чи меншими проявами геологічної активності, чи залишками від неї. 

>> Але є і „спеціальні“ місця. Наприклад, кілька різновидів пекла… </em>

## Доро ю (грязевий онсен) — 泥湯 і гарячий водоспад

<div style="float: right;"><pre style="border: 0; padding-right: 5ex;">
<em>«… Еней з Сівіллою хватались,
До пекла швидше щоб прийти, 
І дуже пильно приглядались, 
До пекла двері як найти. 
Як ось перед якуюсь гору 
Прийшли, і в ній велику нору 
Знайшли, і вскочили туди. 
Пішли під землю темнотою, 
Еней все щупався рукою, 
Щоб не ввалитися куди.

Ся улиця вела у пекло, 
Була вонюча і грязна; 
У ній і вдень було, мов смеркло, 
Од диму вся була чадна…»

<b>Іван Котляревський, «Енеїда»</b></em>
</pre></div><br clear="all">

### Зустріч із Сівіллою

Приблизно так, як Еней ми не легко знайшли свою дорогу до пекла. Довелося і нам вдатися до послуг Сівілли. В кращих традиціях цьогорічної поїздки, ми накручували кілометри по дорозі туди-сюди, аж поки не зупинилися і не розпитали дорогу у дядечка з невеличкої майстерні кокоші по дорозі. Тож нашою Сівіллою виявився добродушний балакучий японець, а не страшна яга. 
{% gallery sivilla %}
doro_yu/IMG_1738.jpg:: Сівілла. Цей дядько знає дорогу до Пекла
doro_yu/IMG_1739.jpg:: Хатка Сівілли
doro_yu/IMG_2065.jpg:: Кокеші
{% endgallery %}

<em>Поки ми ще крутили дорогу вперед-назад, до зустрічі зі своєю Сівіллою, натрапили на геотермальну електростанцію. Таке технологічне диво попалося на очі вперше в житті, тож кілька фото тут, без зайвих коментарів. Може ще хто не бачив, як з підземної пари добувають наземну електрику. 
{% gallery station %}
tokoton/geostation/IMG_2060.jpg:: Геотермальна електростанція в лісі
tokoton/geostation/IMG_2061.jpg
tokoton/geostation/IMG_2062.jpg
{% endgallery %}
</em>


### У пеклі...

Але вже далі починалося дійсно пекло… Першим на дорозі трапився „онсен“ Дооро-ю (泥湯) — „брудна вода“ в перекладі. Таки, дійсно, вода тут виявилася не дуже чистою, здебільшого булькаюча багнюка.  З усіх відвіданих до цього часу „пекельних“ місць, це — найпекельніше (але, чекайте ще що буде далі!). Кожен квадратний метр земної поверхні сичить, булькає, щось бурмоче і … пахне… 

{% gallery doro_yu %}
doro_yu/IMG_2066.jpg
doro_yu/IMG_2069.jpg
doro_yu/IMG_2070.jpg
doro_yu/IMG_2072.jpg:: Червоним на мапі позначено куди не можна ходити через викиди сірчаного газу
doro_yu/IMG_2073.jpg
doro_yu/IMG_2074.jpg:: „Чортові димарі“ – з труб вздовж дороги постійно валить густа пара

doro_yu/IMG_2077.jpg
doro_yu/IMG_2078.jpg
doro_yu/IMG_2079.jpg
doro_yu/IMG_2080.jpg:: А тут не тільки парить, а ще й булькає
doro_yu/IMG_2081.jpg:: Судячи з розкиданої багнюки інколи ще й стріляє...
doro_yu/IMG_2086.jpg
doro_yu/IMG_2087.jpg:: Табличок з попередженнями про небезпечні викиди пари не бракує
doro_yu/IMG_2089.jpg
doro_yu/IMG_2090.jpg
doro_yu/IMG_2092.jpg:: Незважаючи на таблички про гази, за якусь сотню метрів - живуть люди
doro_yu/IMG_2093.jpg:: Тут же і рьокани з онсенами
{% endgallery %}

Цікаво, що дорога, мабуть була прокладена просто по верху всього цього  гармидеру — може просто не було місця, бо все це знаходиться ніби то у долині, поміж горами. При всьому цьому кілька чортів, схоже замурували у асфальт, і щоби дати їм змогу „випускати пару“ і фрустрацію — вмонтовані труби по боці дороги. З тих труб постійно парує чи димить, може вони там кальян курять?

Замуровані чорти, схоже — сильно злі, бо дуже гарячі. Асфальт від їх чортячої злості — просто пече. Коли ходиш по дорозі, просто через гуму сандалів-в'єтнамок відчувається немаленька температура. На дотик асфальт, мабуть-що — градусів 40-50 Цельсія. 

{% gallery doro_yu %}
doro_yu/IMG_2075.jpg:: Дорога на дотик дуже гаряча
doro_yu/IMG_2066.jpg
{% endgallery %}


## 川原毛地獄 — Кавараґе джіґоку

Пекельна долина. 

Це місце має особливе сакральне значення серед японців. Одне з трьох таких місць у Японії, де як пишуть, виходить на поверхню містицизм пекла і кожен відвідувач може побачити його часточку прямо тут, посеред гір. 

Якщо попередня місцина вражала своїм неспокоєм — булькотінням і бурмотінням, то тут відкривається очам неймовірно широкі простори вулканічного попелу. Світло-сірого, майже білого місцями. Подекуди невеликі фонтанчики з пари, і плями зеленуватих викидів сірки. 

Але, загалом, тут панує цілковитий спокій. На багато кілометрів. Вся долина Каваре джіґоку витягнута повздовж гірської ріки на — мабуть — кілометри два чи три. По прокладеній доріжці за, приблизно, пів-годинки можна спуститися вниз. Від однієї автостоянки до іншої. Що цікаво — щоб попасти так само з першої стоянки, до другої машиною, треба набагато більше часу і кілометрів. Дороги навпростець між ними немає, а дорога йде аж навколо всієї гори. 

Всі „незручності“ такої гео- і топографії відчули на собі чотири балакучі японки (вже трохи похилого віку), які почимчикували від парковки приблизно разом з нами. І приблизно одночасно з нами були застигнуті зливою посеред шляху. 

Зливу ми разом перечекали на ґанку туалету, а потім ми собі почимчикували далі, щоб побачити те заради чого приїхали — гарячу ріку із природніми сірководневими „ваннами“ на природі. 



