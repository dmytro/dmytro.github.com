---
layout: post
title: Другий день
series: Літо на півночі Японії
language: ukrainian
# github_project: 
# gh_pages:
#
# include_toc: false
#
# Make TOC floating or plain: left or right
# float_toc: right
#
# What headers to include in TOC: not they must be double and single quoted
# toc_headers: "'h1,h2,h3'"
tags:
  - Japan
  - Ukrainian
  - travel
published: true
summary: |
  Другий день нам трохи попсував той дощ, що йшов днем раніше...
description: |
  На другий день погода була значно краще, ніж до того, але про минулий дощ нам нагадувало як не одне, так інше.
  
---

# Другий день. Вівторок.

Шоста ранку третього дня. Стоянка біля Окама - озера у кратері вулкану. Це наступна наша мета. І тому час починати записувати події попереднього дня — дня другого. 


<em>Далеко на північ ми не просунулись. Цей другий день подорожі можна б назвати "днем розворотів і повертань". До того ж, день нам трохи попсував той дощ, що йшов днем раніше. І хоч погода була значно краще, ніж до того, але про минулий дощ нам нагадувало як не одне, так інше. Але все по порядку...</em>

Дощ весь вилив за ніч. Зранку на автостоянці Ііде (いいで道の駅)  нас зустрів густий туман. Але поки ми прокинулися, поки закип'ятили і випили своє відерце кави, поки я зафейсбучив вчорашні враження, сонечко почало проглядати і врешті-решт розігнало усі хмари, так ніби-то вчора нічого й не було. 

# Парк обсмиканих лілій

<embed type="application/x-shockwave-flash" src="https://static.googleusercontent.com/external_content/picasaweb.googleusercontent.com/slideshow.swf" width="288" height="192" flashvars="host=picasaweb.google.com&hl=uk&feat=flashalbum&RGB=0x000000&feed=https%3A%2F%2Fpicasaweb.google.com%2Fdata%2Ffeed%2Fapi%2Fuser%2F110259190038204227768%2Falbumid%2F5904896641452896689%3Falt%3Drss%26kind%3Dphoto%26hl%3Duk" pluginspage="http://www.macromedia.com/go/getflashplayer"></embed>

Першим нашим об'єктом виявився парк лілій за кілька кілометрів від стоянки. Під'їхавши туди, виявили досить сумне явище "лілії після дощу"… Ті лілії, що ще залишалися з пелюстками виглядали досить таки пообсмикуваними, але не дивлячись ні на що - пахли. 

Це була наслідок страшенної зливи вночі, і перше нагадування про неї у нашій подорожі. Ми ж були далеко від телевізора і від новин і не знали ще того, що той дощ поробив. Ми його просто проспали.

Тож, ми швиденько прогулявшись поміж залишків лілій, вирішили повернутися трохи назад і подивитися храм, який напередодні нам не дали подивитися дощ і темрява.

# Храм Накано-Фудосон 

<embed type="application/x-shockwave-flash" src="https://static.googleusercontent.com/external_content/picasaweb.googleusercontent.com/slideshow.swf" width="288" height="192" flashvars="host=picasaweb.google.com&hl=uk&feat=flashalbum&RGB=0x000000&feed=https%3A%2F%2Fpicasaweb.google.com%2Fdata%2Ffeed%2Fapi%2Fuser%2F110259190038204227768%2Falbumid%2F5904860656356449153%3Falt%3Drss%26kind%3Dphoto%26hl%3Duk" pluginspage="http://www.macromedia.com/go/getflashplayer"></embed>
І не пошкодували. 

Накано-Фудосон (中野不動尊) або просто Накано-сан — храм в печерах, заснований 800 років тому, довгий час існував у вигляді печер і років із 150 тому отримав своє наземне доповнення.

Захований у розщелині поміж скелями і грубезними кедрами, і доповнений мальовничим водоспадом. Справді, засновники будистстьких монастирів і храмів на таких справах, як вибір місця, зналися.

 Храм досить невеличкий: від входу попадаєш на горішній поверх невисокої паґоди, спускаєшся сходами вздовж водоспаду вниз до входу в печери. Тут же великі червоні ворота - вихід із печер. Оце власне і все. 

Але все це з такою майстерністю „вбудовано“ у ландшафт, що перехоплює подих від кожного ракурсу. А ракурсів тут стільки ж скільки кроків. Два кроки вбік, і маєш абсолютно інший вигляд.  

Сполоснувши руки водою з джерела, що витікає з печери, проходимо через червону центральну будівлю храму до печер. Біля підніжжя водоспаду — вхід у печери. Тут можна кинути свою копієчку і поставити свічечку. 

## Печери

Печери самі по-собі невеликі, може з сотню метрів туди-сюди. Від входу розгалужується на два боки: ліворуч-праворуч. В них - 36 фудоо: 16 в один бік, 20 - в інший. Для кожного фудоо в печері видовбана невеличка капличка, тож кожному з них можна помолитися чи загадати бажання. Кожен з них чимось допомагає, або від чогось рятує: допомагає благополуччю у сімейному житті, позбавляє від хвороб очі, "бокетенай йооні" (від голови, як то кажуть), тощо. А самий останній так той, взагалі, забирає усю погань. 

На центральному вході у печери — великий підсвічник, і коробочка з свічками. Купуємо свічечки, запалюємо, ставимо і просуваємося далі.

Входиш в печеру по центру - ідеш ліворуч і виходиш через малюсіньку дірку, на яку не звернув увагу бо дуже маленька, підеш праворуч - і виходиш на поверхню через грандіозні червоні ворота. І всі ці походу супроводжуються зойками бабуль: "Ковай!", "Курай!" (страшно, темно) … 

Деякі фудоо, дійсно, не справляють враження милих добродіїв: насуплені брови, в піднятій руці щось на зразок булави, чи шаблі… Це ті, що позбавляють від погані. Воно й зрозуміло.

Фото з храму і печер можуть сказати краще за будь-які розповіді.

# Дорога

Поки їхали вчора до ночівлі і поверталися, щоб подивитися храм, ми вже двічі проїхалися по 13й дорозі туди-сюди. Третій раз не хочеться. Починаємо торгуватися з нашим навігатором — балакуча тітонька вмонтована в нашу машину) — щоб вона нас провезла не по 13й, а по 399й. Вона не хоче. Ми їдемо. Вона нас умовляє повернутися і поїхати по 13й. Ми їдемо по 399й. 

І, до речі, отримуємо від того задоволення. 

* <table style="width:auto; float: left;"><tr><td><a href="https://picasaweb.google.com/lh/photo/GCoUFJKwC2gWg9Ml5GUSfdMTjNZETYmyPJy0liipFm0?feat=embedwebsite"><img src="https://lh4.googleusercontent.com/-A1ysmHJX9pE/UfJTkDXVKQI/AAAAAAAADwc/nALhC71Hnd0/s144/IMG_1583.jpg" height="108" width="144" /></a></td></tr><tr><td style="font-family:arial,sans-serif; font-size:11px; text-align:right">Джерело: <a href="https://picasaweb.google.com/110259190038204227768/2013?authuser=0&feat=embedwebsite">Дорога. Відпустка 2013, Тохоку</a></td></tr></table> [В одному місці надибуємо на дорозі](http://goo.gl/maps/M1I1I) ось на таку чи то автобусну зупинку, чи то придорожний храм. Судячи з написів, це присвячене безпеці подорожніх. Подивившись на це, я тепер вже не й знаю, що ж таке японці бажають вирушаючим у путь.<br clear='all'>
* [Трохи далі, десь так посеред нічого](http://goo.gl/maps/nlIHe) (дорога, ліс, річка - більше нічого) стоїть вивіска "Музей мандали". І дійсно - музей. І дійсно — мандали.

* <table style="width:auto !important; float: right; min-width: 0px;"><tr><td><a href="https://picasaweb.google.com/lh/photo/sl5Rtx2hM5Nnb5JX-vSvW9MTjNZETYmyPJy0liipFm0?feat=embedwebsite"><img src="https://lh4.googleusercontent.com/-0w_dwvS-QGQ/UfJyRiaDHiI/AAAAAAAAD2E/39Pz0JoSeJY/s144/IMG_1593.jpg" height="108" width="144" /></a></td></tr><tr><td style="font-family:arial,sans-serif; font-size:11px; text-align:right">Джерело: <a href="https://picasaweb.google.com/110259190038204227768/2013?authuser=0&feat=embedwebsite">Дорога. Відпустка 2013, Тохоку</a></td></tr></table> Потім їдемо вздовж мальовничого водосховища, по прекрасній дорозі. Безлюдній і безмашинній. Зупиняємося пару разів, щоб сфоткатися. Чудові гори, вода...
* Тут же надибуємо мавпу на дорозі, що вискочила з кущів. Ганяємося за цією мавпою на машині, намагаючись сфотографувати. Правда недовго, бо мавпа благополучно зникає у кущах без нашої фотки.

Навігатор вмовляє повернутися, ми їдемо прямо. Бо ми ж краще знаємо! 

Потім вона на довгий час замовкає. І ми під'їзжаємо до шлагбауму. Питаємо у поліцейскього поруч. Виявляється, що вчорашньою зливою розмило гірську частину дороги попереду (а залишалося вже зовсім нічого!), і ніякого іншого об'їзду просто не існує.

Тож ми повертаємося назад по 399й до знайомої 13ї і їдемо по ній. Поки доїзжаємо до нашої наступного пункту подорожі - храму Ямадера, вже починає вечоріти. Розпитуємо у продавщиць магазину біля підніжжя (сам храм - на горі, і піднятися до нього до зачинення вже не встигаємо). 

І добре, що розпитуємо. Виявляється, що сильний дощ позносив з гір глину і всі водогони не працюють. Тому навколо - ні води в кранах, ні працюючих туалетів, ні працюючих онсенів.

Доводиться змінити плани і замість їхати до запланованого Тендо-онсен 天童温泉, повертатися (знову-ж таки по 13й) до Зао-онсен. Обіцяємо добрим тітонькам з магазину запаркуватися завтра у них і вирушаємо до Зао.

## Зао Онсен

Зао — досить відоме місце серед лижників. Навколо — багато лижних курортів і підйомників, а посеред цього — невеличке містечко з онсенами. Що ще треба в холодний зимній вечір після лиж: добра вечеря і сірчана ванна. 

Саме містечко нагадує Кусатцу в мініатюрі, не тільки покрученими вуличками з паруючими водостоками і сірчаною річкою посередині, а навіть і самою водою. Вода в Зао того ж приблизно "сорту", що і в Кусацу. Якщо не за хімічними аналізами, то хоча б на мій нюх і смак.

Але… ідилічна картина зимового Зао трохи інакше виглядає влітку, в робочий день. 

В інформаційному центрі ми дізналися де є онсени. 

Інколи це може бути проблемою — знайти онсен в містечку, що процвітає завдяки онсенному бізнесу! В таких, як Зао, місцях дуже часто готелі пускають до своїх онсенів тільки своїх ок'яксан (відвідувачів), а інші можуть скористатися ваннами тільки тоді, коли там нікого не буває. Часто — другої чи до максимум до четвертої години дня. 

Так само і в Зао. На весь Зао на той час було 2 чи 3 онсени, куди ми мали шанс попасти. Відкинули Велике Ротембуро (大露天風呂). Велике Ротембуро фактично — це просто невисока гребля поперек гарячої сірчаної річки, яка створює гарячий сірчаний "ставок". Відкинули ми його, бо хотіли все-таки помитися в душі (особливо після сірчаної води), а в Великому Ротембуро цього блага цивілізації немає. Ну які ж душі на ставках?!

З їжею у Зао теж виявилось не все гаразд. В тому ж інфо-центрі розпитали про їдальні та ресторани. Бо ж голодні, а готувати щось на похідній газовій плиті посеред міста якось не випадало. 

Виявилось — асортимент ресторанів теж не дуже великий. Але перебирати не станемо, підем туди де приймають. Виявляється, що там, де б мали приймати, не працюють, бо кухар "ось-ось" поїхав по справах в Ямаґата… Нічого, знайдемо щось… 

Приблизно та ж сама відповідь чекала в кількох інших місцях, які мали б приймати. В результаті досить довгих походів по місту з'ясувалося, що працює одна-єдина їдальня. Але й на тому — дякуємо.

Після вечері і онсену вирішуємо, що робити. Розпитуємо місцевих дядьків в онсені, що вони думають про погоду на завтра і чи побачимо ми що-небудь, як поїдемо на Окама. Думки розділяються. Одні кажуть — дощ, інші з ними не згодні. Розпитуємо і про місце для ночівлі — а чи буде десь переночувати, якщо ми туди все-таки поїдемо?

Вирішуємо чимчикувати далі в напрямку Окама (вгору, в гори). Десь там знайдемо ночівлю.

Вирушаємо вже поночі, піднімаємося в гори. Разом з нами піднімається туман. Вже під самий кінець їдемо мало не навпомацки — попереду видно на кілька метрів в кращому випадку. Виручає тільки розмітка на дорозі.

Але врешті-решт натрапляємо на знак, що каже "Це автостоянка біля підйомника на Окама". Хмм… Самого підйомника, а тим паче Оками в темряві і тумані не видно. Але ж і сумніватися в правдивості написаного причин на маємо. Вирішуємо: «Годиться!» і ночуємо. 

Єдина проблема — довго не можемо заснути від неймовірної тиші. Але ми звикли боротися і не з такими складнощами. Тож — засинаємо.

